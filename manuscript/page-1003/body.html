<div class="leaf "><div class="inner justify"><p class="no-indent  ">老者還禮道：「你這和尚，卻來遲了。」三藏道：「怎麼說？」老者道：「來遲 無物了。早來呵，我舍下齋僧，盡飽吃飯，熟米三升，白布一段，銅錢十文。你 怎麼這時候才來？」三藏躬身道：「老施主，貧僧不是趕齋的。」老者道：「既 不趕齋，來此何幹？」三藏道：「我是東土大唐欽差往西天取經者，今到貴處， 天色已晚。聽得府上鼓鈸之聲，特來告借一宿，天明就行也。」那老者搖手道： 「和尚，出家人休打誑語。東土大唐，到我這裏，有五萬四千里路。你這等單 身，如何來得？」三藏道：「老施主見得最是。但我還有三個小徒，逢山開路， 遇水疊橋，保護貧僧，方得到此。」老者道：「既有徒弟，何不同來？」教： 「請，請，我舍下有處安歇。」三藏回頭，叫聲：「徒弟，這裏來。」</p><p>那行者本來性急，八戒生來粗魯，沙僧卻也莽撞，三個人聽得師父招呼，牽著</p></div> </div>