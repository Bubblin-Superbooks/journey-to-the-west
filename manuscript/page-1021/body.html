<div class="leaf "><div class="inner justify"><p>「莫言語，等我答應。」頃刻間，廟門外來了一個妖邪。你看他怎生模樣：</p><p>金甲金盔燦爛新，腰纏寶帶繞紅雲。</p><p>眼如晚出明星皎，牙似重排鋸齒分。</p><p>足下煙霞飄蕩蕩，身邊霧靄暖薰薰。</p><p>行時陣陣陰風冷，立處層層煞氣溫。</p><p>卻似捲簾扶駕將，猶如鎮寺大門神。</p><p class=" stretch-last-line ">那怪物攔住廟門問道：「今年祭祀的是那家？」行者笑吟吟的答道：「承下問， 莊頭是陳澄、陳清家。」那怪聞答，心中疑似道：「這童男膽大，言談伶俐。常 來供養受用的，問一聲不言語﹔再問聲，諕了魂﹔用手去捉，已是死人。怎麼今 日這童男善能應對？」怪物不敢來拿，又問：「童男女叫甚名字？」行者笑道： 「童男陳關保，童女一秤金。」怪物道：「這祭賽乃上年舊規，如今供獻我，當 吃你。」行者道：「不敢抗拒，請自在受用。」怪物聽說，又不敢動手，攔住門</p></div> </div>