<div class="leaf "><div class="inner justify"><p class="no-indent  ">著我等善變化者，變作幾個人形，在於路口，背包持傘，擔擔推車，不住的在冰 上行走。那唐僧取經之心甚急，看見如此人行，斷然踏冰而渡。大王悄坐河心， 待他腳蹤響處，迸裂寒冰，連他那徒弟們一齊墜落水中，一鼓可得也。」那怪聞 言，滿心歡喜道：「甚妙，甚妙。」即出水府，踏長空，興風作雪，結冷凝凍成 冰不題。</p><p>卻說唐長老師徒四人歇在陳家，將近天曉，師徒們衾寒枕冷。八戒咳歌打戰睡不 得，叫道：「師兄，冷呵。」行者道：「你這獃子，忒不長俊。出家人寒暑不 侵，怎麼怕冷？」三藏道：「徒弟，果然冷。你看，就是那： 重衾無暖氣，袖手似揣冰。此時敗葉垂霜蕊，蒼松掛凍鈴。地裂因寒甚，池平為 水凝。漁舟不見叟，山寺怎逢僧。樵子愁柴少，王孫喜炭增。征人鬚似鐵，詩客 筆如菱。皮襖猶嫌薄，貂裘尚恨輕。蒲團僵老衲，紙帳旅魂驚。繡被重裀褥，渾 身戰抖鈴。」</p></div> </div>