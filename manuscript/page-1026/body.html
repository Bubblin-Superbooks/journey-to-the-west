<div class="leaf "><div class="inner justify"><p>師徒們都睡不得，爬起來穿了衣服。開門看處，呀！外面白茫茫的，原來下雪 哩。行者道：「怪道你們害冷哩，卻是這般大雪。」四人眼同觀看，好雪！但見 那： 彤雲密佈，慘霧重浸。彤雲密佈，朔風凜凜號空﹔慘霧重浸，大雪紛紛蓋地。真 個是：六出花，片片飛瓊﹔千林樹，株株帶玉。須臾積粉，頃刻成鹽。白鸚歌失 素，皓鶴羽毛同。平添吳楚千江水，壓倒東南幾樹梅。卻便似戰退玉龍三百萬， 果然如敗鱗殘甲滿天飛。那裏得東郭履，袁安臥，孫康映讀﹔更不見子猷舟，王 恭幣，蘇武餐氈。但只是幾家村舍如銀砌，萬里江山似玉團。好雪，柳絮漫橋， 梨花蓋舍。柳絮漫橋，橋邊漁叟掛蓑衣﹔梨花蓋舍，舍下野翁煨骨柮。客子難沽 酒，蒼頭苦覓梅。灑灑瀟瀟裁蝶翹，飄飄蕩蕩剪鵝衣。團團滾滾隨風勢，疊疊層 層道路迷。陣陣寒威穿小幙，颼颼冷氣透幽幃。豐年祥瑞從天降，堪賀人間好事 宜。</p><p class=" stretch-last-line ">那場雪，紛紛灑灑，果如剪玉飛綿。</p></div> </div>