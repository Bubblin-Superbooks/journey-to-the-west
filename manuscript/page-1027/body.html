<div class="leaf "><div class="inner justify"><p class="no-indent  ">　　師徒們嘆玩多時，只見陳家老者，著兩個僮僕掃開道路，又兩個送出熱湯洗 面。須臾，又送滾茶、乳餅，又抬出炭火。俱到廂房，與師徒們敘坐。長老問 道：「老施主，貴處時令，不知可分春夏秋冬？」陳老笑道：「此間雖是僻地， 但只風俗人物，與上國不同﹔至於諸凡穀苗牲畜，都是同天共日，豈有不分四時 之理？」三藏道：「既分四時，怎麼如今就有這般大雪，這般寒冷？」陳老道： 「此時雖是七月，昨日已交白露，就是八月節了。我這裏常年八月間就有霜雪。」 三藏道：「甚比我東土不同，我那裏交冬節方有之。」</p><p class=" stretch-last-line ">正話間，又見僮僕來安桌子，請吃粥。粥罷之後，雪比早間又大，須臾，平地有 二尺來深。三藏心焦垂淚。陳老道：「老爺放心，莫見雪深憂慮。我舍下頗有幾 石糧食，供養得老爺們半生。」三藏道：「老施主不知貧僧之苦。我當年蒙聖恩</p></div> </div>