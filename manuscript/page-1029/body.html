<div class="leaf "><div class="inner justify"><p class="no-indent  ">裏閑耍散悶。八戒笑道：「那老兒忒沒算計。春二三月好賞花園，這等大雪，又 冷，賞玩何物？」行者道：「獃子不知事。雪景自然幽靜：一則遊賞，二來與師 父寬懷。」陳老道：「正是，正是。」遂此邀請到園。但見： 景值三秋，風光如臘。蒼松結玉蕊，衰柳掛銀花。階下玉苔堆粉屑，窗前翠竹吐 瓊芽。巧石山頭，養魚池內。巧石山頭，削削尖峰排玉筍﹔養魚池內，清清活水 作冰盤。臨岸芙蓉嬌色淺，傍崖木槿嫩枝垂。秋海棠，全然壓倒﹔臘梅樹，聊發 新枝。牡丹亭、海榴亭、丹桂亭，亭亭盡鵝毛堆積﹔放懷處、款客處、遣興處， 處處皆蝶翅鋪漫。兩籬黃菊玉綃金，幾樹丹楓紅間白。無數閑庭冷難到，且觀雪 洞冷如冰。那裏邊放一個獸面象足銅火盆，熱烘烘炭火才生﹔上下有幾張虎皮搭 苫漆交椅，軟溫溫紙窗鋪設。</p><p class=" stretch-last-line ">四壁上掛幾軸名公古畫，卻是那：</p></div> </div>