<div class="leaf "><div class="inner justify"><p class="no-indent  ">七賢過關，寒江獨釣，疊嶂層巒團雪景﹔蘇武餐氈，折梅逢使，瓊林玉樹寫寒 文。說不盡那：家近水亭魚易買，雪迷山徑酒難沽。真個可堪容膝處，算來何用 訪蓬壺？</p><p>眾人觀玩良久，就於雪洞裏坐下，對鄰叟道取經之事，又捧香茶飲畢。陳老問： 「列位老爺，可飲酒麼？」三藏道：「貧僧不飲，小徒略飲幾杯素酒。」陳老大 喜，即命：「取素果品，燉暖酒，與列位湯寒。」那僮僕即抬桌圍爐，與兩個鄰 叟，各飲了幾杯，收了家火。</p><p class=" stretch-last-line ">不覺天色將晚，又仍請到廳上晚齋。只聽得街上行人都說：「好冷天呵，把通天 河凍住了。」三藏聞言道：「悟空，凍住河，我們怎生是好？」陳老道：「乍寒 乍冷，想是近河邊淺水處凍結。」那行人道：「把八百里都凍的似鏡面一般，路 口上有人走哩。」三藏聽說有人走，就要去看。陳老道：「老爺莫忙，今日晚</p></div> </div>