<div class="leaf "><div class="inner justify"><p class="no-indent  ">棱棱。池魚偎密藻，野鳥戀枯槎。塞外征夫俱墜指，江頭梢子亂敲牙。裂蛇腹， 斷鳥足，果然冰山千百尺。萬壑冷浮銀，一川寒浸玉。東方自信出僵蠶，北地果 然有鼠窟。王祥臥，光武渡，一夜溪橋連底固。曲沼結凌層，深淵重疊沍。通天 闊水更無波，皎潔冰漫如陸路。三藏與一行人到了河邊，勒馬觀看，真個那路口 上有人行走。三藏問道：「施主，那些人上冰往那裏去？」陳老道：「河那邊乃 西梁女國。這起人都是做買賣的。我這邊百錢之物，到那邊可值萬錢﹔那邊百錢 之物，到這邊亦可值萬錢。利重本輕，所以人不顧死生而去。常年家有五七人一 船，或十數人一船，飄洋而過。見如今河道凍住，故捨命而步行也。」三藏道： 「世間事惟名利最重。似他為利的，捨死忘生﹔我弟子奉旨全忠，也只是為名， 與他能差幾何？」教：「悟空，快回施主家收拾行囊，叩背馬匹，趁此層冰，早 奔西方去也。」行者笑吟吟答應。</p></div> </div>