<div class="leaf "><div class="inner justify"><p>行者見了，忍不住厲聲高叫道：「菩薩，弟子孫悟空志心朝禮。」菩薩教：「外 面俟候。」行者叩頭道：「菩薩，我師父有難，特來拜問通天河妖怪根源。」菩 薩道：「你且出去，待我出來。」</p><p>行者不敢強，只得走出竹林，對眾諸天道：「菩薩今日又重置家事哩。怎麼不坐 蓮臺，不妝飾，不喜歡，在林裏削篾做甚？」諸天道：「我等卻不知。今早出 洞，未曾妝束，就入林中去了。又教我等在此接候大聖，必然為大聖有事。」行 者沒奈何，只得等候。</p><p>不多時，只見菩薩手提一個紫竹籃兒，出林道：「悟空，我與你救唐僧去來。」 行者慌忙跪下道：「弟子不敢催促，且請菩薩著衣登座。」菩薩道：「不消著 衣，就此去也。」那菩薩撇下諸天，縱祥雲騰空而去。孫大聖只得相隨。</p><p class=" stretch-last-line ">頃刻間，到了通天河界。八戒與沙僧看見道：「師兄性急，不知在南海怎麼亂嚷</p></div> </div>