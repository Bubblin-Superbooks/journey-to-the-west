<div class="leaf "><div class="inner justify"><p>聖僧奉旨拜彌陀，水遠山遙災難多。</p><p>意志心誠不懼死，白黿馱渡過天河。</p><p>畢竟不知此後有多少路程，還有甚麼凶吉，且聽下回分解。</p><p>第五○回 情亂性從因愛慾　神昏心動遇魔頭</p><pre><code>詞曰：  
心地頻頻掃，塵情細細除。莫教坑塹陷毘盧。本體常清淨，方可論元  </code></pre><p>初。性燭須挑剔，曹溪任吸呼。勿令猿馬氣聲粗。晝夜綿綿息，方顯是功夫。</p><p>這一首詞，牌名《南柯子》，單道著唐僧脫卻通天河寒冰之災，踏白黿負登彼 岸。師徒四眾，順著大路，望西而進。正遇嚴冬之景，但見那林光漠漠煙中淡， 山骨稜稜水外清。</p><p class=" stretch-last-line ">師徒們正當行處，忽然又遇一座大山，阻住去道。路窄崖高，石多嶺峻，人馬難 進。三藏在馬上兜住韁繩，叫聲：「徒弟。」時有孫行者引豬八戒、沙僧近前侍</p></div> </div>