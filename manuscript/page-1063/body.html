<div class="leaf "><div class="inner justify"><p class="no-indent  ">立道：「師父，有何吩咐？」三藏道：「你看那前面山高，恐有虎狼作怪，妖獸 傷人，今番是必仔細！」行者道：「師父放心莫慮。我等兄弟三人心和意合，歸 正求真，使出蕩怪降妖之法，怕甚麼虎狼妖獸？」三藏聞言，只得放懷前進。到 於谷口，促馬登崖，抬頭仔細觀看，好山： 嵯峨矗矗，變削巍巍。嵯峨矗矗沖霄漢，變削巍巍礙碧空。怪石亂堆如坐虎，蒼 松斜掛似飛龍。嶺上鳥啼嬌韻美，崖前梅放異香濃。澗水潺湲流出冷，巔雲黯淡 過來兇。又見那飄飄雪，凜凜風，咆哮餓虎吼山中。寒鴉揀樹無棲處，野鹿尋窩 沒定蹤。可嘆行人難進步，皺眉愁臉把頭蒙。</p><p class=" stretch-last-line ">師徒四眾冒雪沖寒，戰澌澌行過那巔峰峻嶺，遠望見山凹中有樓臺高聳，房舍清 幽。唐僧馬上欣然道：「徒弟呵，這一日又飢又寒，幸得那山凹裏有樓臺房舍， 斷乎是莊戶人家，菴觀寺院﹔且去化些齋飯，吃了再走。」行者聞言，急睜睛</p></div> </div>