<div class="leaf "><div class="inner justify"><p class="no-indent  ">看，只見那壁廂兇雲隱隱，惡氣紛紛。回首對唐僧道：「師父，那廂不是好處。」 三藏道：「見有樓臺亭宇，如何不是好處？」行者笑道：「師父呵，你那裏知 道。西方路上多有妖怪邪魔，善能點化莊宅。不拘甚麼樓臺房舍，館閣亭宇，俱 能指化了哄人。你知道『龍生九種」，內有一種名蜃。蜃氣放光，就如樓閣淺 池。若遇大江昏迷，蜃現此勢。倘有鳥鵲飛騰，定來歇翅。那怕你上萬論千，盡 被他一氣吞之。此意害人最重。那壁廂氣色兇惡，斷不可入。」</p><p class=" stretch-last-line ">三藏道：「既不可入，我卻著實飢了。」行者道：「師父果飢，且請下馬，就在 這平處坐下，待我別處化些齋來你吃。」三藏依言下馬，八戒採定韁繩。沙僧放 下行李，即去解開包裹，取出缽盂，遞與行者。行者接缽盂在手中，吩咐沙僧 道：「賢弟，卻不可前進。好生保護師父穩坐於此，待我化齋回來，再往西去。」</p></div> </div>