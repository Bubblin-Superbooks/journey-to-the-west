<div class="leaf "><div class="inner justify"><p class="no-indent  ">地闢於丑。又經五千四百歲，丑會終而寅會之初，發生萬物。曆曰：「天氣下降 ，地氣上升﹔天地交合，群物皆生。」至此，天清地爽，陰陽交合。再五千四百 歲，正當寅會，生人，生獸，生禽，正謂天地人，三才定位。故曰，人生於寅。</p><p class=" stretch-last-line ">感盤古開闢，三皇治世，五帝定倫，世界之間，遂分為四大部洲：曰東勝神洲， 曰西牛賀洲，曰南贍部洲，曰北俱蘆洲。這部書單表東勝神洲。海外有一國土， 名曰傲來國。國近大海，海中有一座名山，喚為花果山。此山乃十洲之祖脈，三 島之來龍，自開清濁而立，鴻濛判後而成。真個好山！有詞賦為證。賦曰：勢鎮 汪洋，威寧瑤海。勢鎮汪洋，潮湧銀山魚入穴﹔威寧瑤海，波翻雪浪蜃離淵。水 火方隅高積上，東海之處聳崇巔。丹崖怪石，削壁奇峰。丹崖上，彩鳳雙鳴﹔削 壁前，麒麟獨臥。峰頭時聽錦雞鳴，石窟每觀龍出入。林中有壽鹿仙狐，樹上有</p></div> </div>