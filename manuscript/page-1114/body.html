<div class="leaf "><div class="inner justify"><p class="no-indent  ">下優婆講，翠柏之間羅漢行。白鶴有情來鷲嶺，青鸞著意佇閑亭。玄猴對對擎仙 果，壽鹿雙雙獻紫英。幽鳥聲頻如訴語，奇花色絢不知名。回巒盤繞重重顧，古 道彎環處處平。正是清虛靈秀地，莊嚴大覺佛家風。</p><p>那行者正然點看山景，忽聽得有人叫道：「孫悟空，從那裏來？往何處去？」急 回頭看，原來是比丘尼尊者。大聖作禮道：「正有一事，欲見如來。」比丘尼 道：「你這個頑皮。既然要見如來，怎麼不登寶剎，且在這裏看山？」行者道： 「初來貴地，故此大膽。」比丘尼道：「你快跟我來也。」這行者緊隨至雷音寺 山門下，又見那八大金剛雄糾糾的，兩邊擋住。比丘尼道：「悟空，暫候片時， 等我與你奏上去來。」行者只得住立門外。那比丘尼至佛前合掌道：「孫悟空有 事，要見如來。」如來傳旨令入，金剛才閃路放行。</p></div> </div>