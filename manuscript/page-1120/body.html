<div class="leaf "><div class="inner justify"><p class="no-indent  ">不敢留阻，讓他進了天門。不上靈霄殿，不入斗牛宮，徑至三十三天之外離恨天 兜率宮前，見兩仙童侍立，他也不通姓名，一直徑走。慌得兩童扯住道：「你是 何人？往何處去？」行者才說：「我是齊天大聖，欲尋李老君哩。」仙童道： 「你怎這樣粗魯？且住下，讓我們通報。」行者那容分說，喝了一聲，往裏徑 走。忽見老君自內而出，撞個滿懷。行者躬身唱個喏道：「老官，一向少看。」 老君笑道：「這猴兒不去取經，卻來我處何幹？」行者道：「取經取經，晝夜無 停。有些阻礙，到此行行。」老君道：「西天路阻，與我何干？」行者道：「西 天西天，你且休言。尋著蹤跡，與你纏纏。」老君道：「我這裏乃是無上仙宮， 有甚蹤跡可尋？」</p><p class=" stretch-last-line ">行者入裏，眼不轉睛，東張西看。走過幾層廊宇，忽見那牛欄邊一個童兒盹睡， 青牛不在欄中。行者道：「老官，走了牛也，走了牛也。」老君大驚道：「這孽</p></div> </div>