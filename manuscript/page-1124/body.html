<div class="leaf "><div class="inner justify"><p>正走間，只聽得路傍叫：「唐聖僧，吃了齋飯去。」那長老心驚。</p><p>畢竟不知是甚麼人叫喚，且聽下回分解。</p><p>第五三回 禪主吞餐懷鬼孕　黃婆運水解邪胎</p><p>德行要修八百，陰功須積三千。均平物我與親冤。始合西天本願。　　魔兕刀兵 不怯，空勞水火無愆。老君降伏卻朝天。笑把青牛牽轉。</p><p class=" stretch-last-line ">話說那大路傍叫喚者誰？乃金山山神、土地，捧著紫金缽盂叫道：「聖僧呵，這 缽盂飯是孫大聖向好處化來的。因你等不聽良言，誤入妖魔之手，致令大聖勞苦 萬端，今日方救得出。且來吃了飯，再去走路，莫孤負孫大聖一片恭孝之心 也。」三藏道：「徒弟，萬分虧你，言謝不盡。早知不出圈痕，那有此殺身之 害？」行者道：「不瞞師父說，只因你不信我的圈子，卻教你受別人的圈子。多 少苦楚。可嘆，可嘆！」八戒道：「怎麼又有個圈子？」行者道：「都是你這孽</p></div> </div>