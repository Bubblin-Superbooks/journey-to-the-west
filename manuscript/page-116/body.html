<div class="leaf "><div class="inner justify"><p class="no-indent  ">萬天兵、一十八架天羅地網，圍山收伏，未曾得勝。今特調賢甥同義兄弟即赴 花果山助力剿除。成功之後，高陞重賞。</p><p>真君大喜道：「天使請回，吾當就去拔刀相助也。」鬼王回奏不題。</p><p class=" stretch-last-line ">這真君即喚梅山六兄弟乃康、張、姚、李四太尉，郭申、直健二將軍，聚集殿 前道：「適才玉帝調遣我等往花果山收降妖猴，同去去來。」眾兄弟俱忻然願 往。即點本部神兵，駕鷹牽犬，搭弩張弓，縱狂風，霎時過了東洋大海，徑至 花果山。見那天羅地網密密層層，不能前進，因叫道：「把天羅地網的神將聽 著：吾乃二郎顯聖真君，蒙玉帝調來，擒拿妖猴者，快開營門放行。」一時， 各神一層層傳入。四大天王與李天王俱出轅門迎接。相見畢，問及勝敗之事， 天王將上項事備陳一遍。真君笑道：「小聖來此，必須與他鬥個變化。列公將</p></div> </div>