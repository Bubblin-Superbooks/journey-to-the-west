<div class="leaf "><div class="inner justify"><p class="no-indent  ">醜，諕得魂飛魄散，跌入輦駕之中。沙僧卻把三藏搶出人叢，伏侍上馬。</p><p>只見那路傍閃出一個女子，喝道：「唐御弟，那裏走？我和你耍風月兒去來。」 沙僧罵道：「賊輩無知！」掣寶杖劈頭就打。那女子弄陣旋風，嗚的一聲，把唐 僧攝將去了，無影無蹤，不知下落何處。咦！正是： 　　　　脫得煙花網，又遇風月魔。</p><p>畢竟不知那女子是人是怪，老師父的性命得死得生，且聽下回分解。</p><p>第五五回 色邪淫戲唐三藏　性正修持不壞身</p><p class=" stretch-last-line ">卻說孫大聖與豬八戒正要使法定那些婦女，忽聞得風響處，沙僧嚷鬧，急回頭 時，不見了唐僧。行者道：「是甚人來搶師父去了？」沙僧道：「是一個女子， 弄陣旋風，把師父攝去也。」行者聞言，哨跳在雲端裏，用手搭涼篷，四下裏觀 看。只見一陣灰塵，風滾滾，往西北上去了。急回頭叫道：「兄弟們，快駕雲同</p></div> </div>