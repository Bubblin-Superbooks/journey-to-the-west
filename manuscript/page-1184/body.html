<div class="leaf "><div class="inner justify"><p class="no-indent  ">「是那裏救星？」行者道：「才然菩薩指示，教我告請昴日星官。老孫去來。」 八戒侮著嘴哼道：「哥呵，就問星官討些止疼的藥餌來。」行者笑道：「不須用 藥，只似我昨日疼過夜就好了。」沙僧道：「不必煩絮，快早去罷。」</p><p>好行者，急忙駕觔斗雲，須臾到東天門外。忽見增長天王當面作禮道：「大聖何 往？」行者道：「因保唐僧西方取經，路遇魔障纏身，要到光明宮見昴日星官走 走。」忽又見陶、張、辛、鄧四大元帥，也問何往。行者道：「要尋昴日星官去 降妖救師。」四元帥道：「星官今早奉玉帝旨意，上觀星臺巡察去了。」行者 道：「可有這話？」辛天君道：「小將等與他同下斗牛宮，豈敢說假？」陶天君 道：「今已許久，或將回矣。大聖還先去光明宮，如未回，再去觀星臺可也。」</p><p>大聖遂喜，即別他們。至光明宮門首，果是無人，復抽身就走，只見那壁廂有一</p></div> </div>