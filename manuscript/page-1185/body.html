<div class="leaf "><div class="inner justify"><p>行兵士擺列，後面星官來了。那星官還穿的是拜駕朝衣，一身金縷。但見他：</p><p>冠簪五岳金光彩，笏執山河玉色瓊。</p><p>袍掛七星雲靉靆，腰圍八極寶環明。</p><p>叮噹珮響如敲韻，迅速風聲似擺鈴。</p><p>翠羽扇開來昴宿，天香飄襲滿門庭。</p><p>前行的兵士看見行者立於光明宮外，急轉身報道：「主公，孫大聖在這裏也。」 那星官斂雲霧整束朝衣，停執事分開左右，上前作禮道：「大聖何來？」行者 道：「專來拜煩救師父一難。」星官道：「何難？在何地方？」行者道：「在西 梁國毒敵山琵琶洞。」星官道：「那山洞有甚妖怪，卻來呼喚小神？」行者道： 「觀音菩薩適才顯化，說是一個蝎子精，特舉先生方能治得，因此來請。」星官 道：「本欲回奏玉帝，奈大聖至此，又感菩薩舉薦，恐遲誤事，小神不敢請獻 茶，且和你去降妖精，卻再來回旨罷。」</p></div> </div>