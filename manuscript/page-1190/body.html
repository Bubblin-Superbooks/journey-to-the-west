<div class="leaf "><div class="inner justify"><p>琵琶洞。一路無詞，又早是朱明時節。但見那：</p><p>熏風時送野蘭香，濯雨才晴新竹涼。</p><p>艾葉滿山無客採，蒲花盈澗自爭芳。</p><p>海榴嬌艷遊蜂喜，溪柳陰濃黃雀狂。</p><p>長路那能包角黍，龍舟應弔汨羅江。</p><p>他師徒們行賞端陽之景，虛度中天之節，忽又見一座高山阻路。長老勒馬回頭叫 道：「悟空，前面有山，恐又生妖怪，是必謹防。」行者等道：「師父放心。我 等皈命投誠，怕甚妖怪？」長老聞言甚喜。加鞭催駿馬，放轡趲蛟龍。須臾，上 了山崖，舉頭觀看，真個是： 頂巔松柏接雲青，石壁荊榛掛野藤。萬丈崔巍，千層懸削。萬丈崔巍峰嶺峻，千 層懸削壑崖深。蒼苔碧蘚鋪陰石，古檜高槐結大林。林深處，聽幽禽，巧聲睍睆 實堪吟。澗內水流如瀉玉，路傍花落似堆金。山勢惡，不堪行，十步全無半步 平。狐狸糜鹿成雙遇，白鹿玄猿作對迎。忽聞虎嘯驚人膽，鶴鳴振耳透天庭。黃 梅紅杏堪供食，野草閑花不識名。</p></div> </div>