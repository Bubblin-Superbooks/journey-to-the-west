<div class="leaf "><div class="inner justify"><p class="no-indent  ">靈禽玄鶴。瑤草奇花不謝，青松翠柏長春。仙桃常結果，修竹每留雲。一條澗壑 籐蘿密，四面原堤草色新。正是百川會處擎天柱，萬劫無移大地根。</p><p>那座山正當頂上，有一塊仙石。其石有三丈六尺五寸高，有二丈四尺圍圓。三丈 六尺五寸高，按周天三百六十五度﹔二丈四尺圍圓，按政曆二十四氣。上有九竅 八孔，按九宮八卦。四面更無樹木遮陰，左右倒有芝蘭相襯。</p><p class=" stretch-last-line ">蓋自開闢以來，每受天真地秀，日精月華，感之既久，遂有靈通之意。內育仙胞 ，一日迸裂，產一石卵，似圓毬樣大。因見風，化作一個石猴，五官俱備，四肢 皆全。便就學爬學走，拜了四方。目運兩道金光，射沖斗府。驚動高天上聖大慈 仁者玉皇大天尊玄穹高上帝，駕座金闕雲宮靈霄寶殿，聚集仙卿，見有金光燄燄 ，即命千里眼、順風耳開南天門觀看。二將果奉旨出門外，看的真，聽的明。須</p></div> </div>