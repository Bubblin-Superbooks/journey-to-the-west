<div class="leaf "><div class="inner justify"><p class="no-indent  ">九曜星官怕我；府縣城隍跪我，東岳天齊怖我；十代閻君曾與我為僕從，五路猖 神曾與我當後生。不論三界五司，十方諸宰，都與我情深面熟，隨你那裏去告。」 三藏見說出這般惡話，卻又心驚道：「徒弟呀，我這禱祝是教你體好生之德，為 良善之人，你怎麼就認真起來？」行者道：「師父，這不是好耍子的勾當。且和 你趕早尋宿去。」那長老只得懷嗔上馬。</p><p>孫大聖有不睦之心，八戒、沙僧亦有嫉妒之意，師徒都面是背非。依大路向西正 走，忽見路北下有一座莊院。三藏用鞭指定道：「我們到那裏借宿去。」八戒 道：「正是。」遂行至莊舍邊下馬。看時，卻也好個住場。但見： 野花盈徑，雜樹遮扉。遠岸流山水，平畦種麥葵。蒹葭露潤輕鷗宿，楊柳風微倦 鳥棲。青柏間松爭翠碧，紅蓬映蓼鬥芳菲。村犬吠，晚雞啼，牛羊食飽牧童歸。 爨煙結霧黃粱熟，正是山家入暮時。</p></div> </div>