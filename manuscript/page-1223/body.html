<div class="leaf "><div class="inner justify"><p class="no-indent  ">請菩薩去問他要。」沙僧一一聽從。向八戒道：「我今尋他去，你千萬莫僝僽， 好生供養師父。這人家亦不可撒潑，恐他不肯供飯。我去就回。」八戒點頭道： 「我理會得。但你去，討得討不得，趁早回來，不要弄做尖擔擔柴兩頭脫也。」 沙僧遂捻了訣，駕起雲光，直奔東勝神洲而去。真個是： 　　　　身在神飛不守舍，有爐無火怎燒丹。 　　　　黃婆別主求金老，木母延師奈病顏。 　　　　此去不知何日返，這回難量幾時還。 　　　　五行生剋情無順，只待心猿復進關。</p><p class=" stretch-last-line ">那沙僧在半空裏，行經三晝夜，方到了東洋大海，忽聞波浪之聲。低頭觀看，真 個是黑霧漲天陰氣盛，滄溟銜日曉光寒。他也無心觀玩，望仙山渡過瀛洲，向東 方直抵花果山界。乘海風，踏水勢，又多時，卻望見高峰排戟，峻壁懸屏。即至 峰頭，按雲找路下山，尋水簾洞。步近前，只聽得那山中無數猴精，滔滔亂嚷。</p></div> </div>