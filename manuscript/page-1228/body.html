<div class="leaf "><div class="inner justify"><p class="no-indent  ">晶。紫竹林中飛孔雀，綠楊枝上語靈鸚。琪花瑤草年年秀，寶樹金蓮歲歲生。白 鶴幾番朝頂上，素鸞數次到山亭。遊魚也解修真性，躍浪穿波聽講經。</p><p>沙僧徐步落伽山，玩看仙境。只見木叉行者當面相迎道：「沙悟淨，你不保唐僧 取經，卻來此何幹？」沙僧作禮畢，道：「有一事特來朝見菩薩，煩為引見引 見。」木叉情知是尋行者，更不題起，即先進去對菩薩道：「外有唐僧的小徒弟 沙悟淨朝拜。」孫行者在臺下聽見，笑道：「這定是唐僧有難，沙僧來請菩薩 的。」菩薩即命木叉門外叫進。這沙僧倒身下拜，拜罷，抬頭正欲告訴前事，忽 見孫行者站在傍邊，等不得說話，就掣降妖杖望行者劈臉便打。這行者更不回 手，徹身躲過。沙僧口裏亂罵道：「我把你個犯十惡造反的潑猴！你又來影瞞菩 薩哩。」菩薩喝道：「悟淨不要動手，有甚事先與我說。」</p></div> </div>