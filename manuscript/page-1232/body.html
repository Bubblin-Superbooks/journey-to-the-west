<div class="leaf "><div class="inner justify"><p class="no-indent  ">架遮攔無勝敗，撐持抵敵沒輸贏。先前交手在洞外，少頃爭持起半空。</p><p>他兩個各踏雲光，跳鬥上九霄雲內。</p><p>沙僧在傍，不敢下手。見他們戰此一場，誠然難認真假。欲待拔刀相助，又恐傷 了真的。忍耐良久，且縱身跳下山崖，使降妖寶杖，打近水簾洞外，驚散群妖， 掀翻石凳，把飲酒食肉的器皿盡情打碎。尋他的青氈包袱，四下裏全然不見。原 來他水簾洞本是一股瀑布飛泉，遮掛洞門，遠看似一條白布簾兒，近看乃是一股 水脈，故曰水簾洞。沙僧不知進步來歷，故此難尋。即便縱雲，趕到九霄雲裏， 掄著寶杖，又不好下手。大聖道：「沙僧，你既助不得力，且回復師父，說我等 這般這般，等老孫與此妖打上南海落伽山菩薩前辨個真假。」道罷，那行者也如 此說。沙僧見兩個相貌、聲音，更無一毫差別，皂白難分，只得依言，撥轉雲 頭，回復唐僧不題。</p></div> </div>