<div class="leaf "><div class="inner justify"><p class="no-indent  ">妖精假變弟子聲音、相貌，將師父打倒，把行李搶去。師弟悟淨尋至我山，被 這妖假捏巧言，說有真僧取經之故。悟淨脫身至南海，備說詳細。觀音知之， 遂令弟子同悟淨再至我山。因此，兩人比併真假，打至南海，又打到天宮，又 曾打見唐僧，打見冥府，俱莫能辨認。故此大膽輕造，千乞大開方便之門，廣 垂慈憫之念，與弟子辨明邪正，庶好保護唐僧親拜金身，取經回東土，永揚大 教。」大眾聽他兩張口一樣聲，俱說一遍，眾亦莫辨。惟如來則通知之，正欲 道破，忽見南下彩雲之間，來了觀音，參拜我佛。</p><p class=" stretch-last-line ">我佛合掌道：「觀音尊者，你看那兩個行者，誰是真假？」菩薩道：「前日在 弟子荒境，委不能辨。他又至天宮、地府，亦俱難認。特來拜告如來，千萬與 他辨明辨明。」如來笑道：「汝等法力廣大，只能普閱周天之事，不能遍識周 天之物，亦不能廣會周天之種類也。」菩薩又請示周天種類。如來才道：「周</p></div> </div>