<div class="leaf "><div class="inner justify"><p class="no-indent  ">天之內有五仙：乃天、地、神、人、鬼。有五蟲：乃蠃、鱗、毛、羽、昆。這 廝非天、非地、非神、非人、非鬼，亦非蠃、非鱗、非毛、非羽、非昆。又有 四猴混世，不入十類之種。」菩薩道：「敢問是那四猴？」如來道：「第一是 靈明石猴，通變化，識天時，知地利，移星換斗；第二是赤尻馬猴，曉陰陽， 會人事，善出入，避死延生；第三是通臂猿猴，拿日月，縮千山，辨休咎，乾 坤摩弄；第四是六耳獼猴，善聆音，能察理，知前後，萬物皆明。此四猴者， 不入十類之種，不達兩間之名。我觀假悟空乃六耳獼猴也。此猴若立一處，能 知千里外之事；凡人說話，亦能知之。故此善聆音，能察理，知前後，萬物皆 明。與真悟空同像同音者，六耳獼猴也。」</p><p class=" stretch-last-line ">那獼猴聞得如來說出他的本像，膽戰心驚，急縱身，跳起來就走。如來見他走</p></div> </div>