<div class="leaf "><div class="inner justify"><p class="no-indent  ">野菊殘英落，新梅嫩蕊生。村村納禾稼，處處食香羹。平林木落遠山現，曲 澗霜濃幽壑清。應鐘氣，閉蟄營。純陰陽，月帝玄溟；盛水德，舜日憐晴。 地氣下降，天氣上升。虹藏不見影，池沼漸生冰。懸崖掛索藤花敗，松竹凝 寒色更青。</p><p>四眾行勾多時，前又遇城池相近。唐僧勒住馬，叫徒弟：「悟空，你看那廂 樓閣崢嶸，是個甚麼去處？」行者抬頭觀看，乃是一座城池。真個是： 龍蟠形勢，虎踞金城。四垂華蓋近，百轉紫墟平。玉石橋欄排巧獸，黃金臺 座列賢明。真個是神洲都會，天府瑤京。萬里邦畿固，千年帝業隆。蠻夷拱 服君恩遠，海岳朝元聖會盈。御階潔淨，輦路清寧。酒肆歌聲鬧，花樓喜氣 生。未央宮外長春樹，應許朝陽彩鳳鳴。</p><p class=" stretch-last-line ">行者道：「師父，那座城池是一國帝王之所。」八戒笑道：「天下府有府 城，縣有縣城，怎麼就見是帝王之所？」行者道：「你不知帝王之居，與府</p></div> </div>