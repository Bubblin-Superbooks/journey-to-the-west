<div class="leaf "><div class="inner justify"><p class="no-indent  ">縣自是不同。你看他四面有十數座門，週圍有百十餘里，樓臺高聳，雲霧繽 紛。非帝京邦國，何以有此壯麗？」沙僧道：「哥哥眼明，雖識得是帝王之 處，卻喚做甚麼名色？」行者道：「又無牌匾旌號，何以知之？須到城中詢 問，方可知也。」</p><p class=" stretch-last-line ">長老策馬，須臾到門。下馬過橋，進門觀看。只見六街三市，貨殖通財；又 見衣冠隆盛，人物豪華。正行時，忽見有十數個和尚，一個個披枷戴鎖，沿 門乞化，著實的藍縷不堪。三藏嘆曰：「兔死狐悲，物傷其類。」叫：「悟 空，你上前去問他一聲，為何這等遭罪？」行者依言，即叫：「那和尚，你 是那寺裏的？為甚事披枷戴鎖？」眾僧跪倒道：「爺爺，我等是金光寺負屈 的和尚。」行者道：「金光寺坐落何方？」眾僧道：「轉過隅頭就是。」行 者將他帶在唐僧前，問道：「怎生負屈，你說我聽。」眾僧道：「爺爺，不</p></div> </div>