<div class="leaf "><div class="inner justify"><p class="no-indent  ">知你們是那方來的，我等似有些面善。不敢在此奉告，請到荒山，具說苦 楚。」長老道：「也是，我們且到他那寺中去，仔細詢問緣由。」</p><p>同至山門，門上橫寫七個金字：「敕建護國金光寺」。師徒們進得門來觀 看，但見那： 古殿香燈冷，虛廊葉掃風。凌雲千尺塔，養性幾株松。滿地落花無客過，簷 前蛛網任攀籠。空架鼓，枉懸鐘，繪壁塵多彩像朦。講座幽然僧不見，禪堂 靜矣鳥常逢。淒涼堪歎息，寂寞苦無窮。佛前雖有香爐設，灰冷花殘事事空。</p><p>三藏心酸，止不住眼中出淚。眾僧們頂著枷鎖，將正殿推開，請長老上殿拜 佛。長老進殿，奉上心香，叩齒三咂。卻轉於後面，見那方丈簷柱上又鎖著 六七個小和尚，三藏甚不忍見。</p><p class=" stretch-last-line ">及到方丈，眾僧俱來叩頭，問道：「列位老爺像貌不一，可是東土大唐來的 麼？」行者笑道：「這和尚有甚未卜先知之法？我們正是。你怎麼認得？」</p></div> </div>