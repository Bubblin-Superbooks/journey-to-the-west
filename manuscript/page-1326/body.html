<div class="leaf "><div class="inner justify"><p class="no-indent  ">龍，清都絳闕。三藏到東華門，對閣門大使作禮道：「煩大人轉奏，貧僧是 東土大唐差去西天取經者，意欲面君，倒換關文。」那黃門官果與通報，至 階前奏道：「外面有兩個異容異服僧人，稱言南贍部洲東土唐朝差往西方拜 佛求經，欲朝我王，倒換關文。」</p><p>國王聞言，傳旨教宣。長老即引行者入朝。文武百官見了行者，無不驚怕。 有的說是猴和尚，有的說是雷公嘴和尚。個個悚然，不敢久視。長老在階前 舞蹈山呼的行拜。大聖叉著手，斜立在傍，公然不動。長老啟奏道：「臣僧 乃南贍部洲東土大唐國差來拜西方天竺國大雷音寺佛，求取真經者。路經寶 方，不敢擅過，有隨身關文，乞倒驗方行。」那國王聞言大喜，傳旨教宣唐 朝聖僧上金鑾殿，安繡墩賜坐。長老獨自上殿，先將關文捧上，然後謝恩敢 坐。</p><p class=" stretch-last-line ">那國王將關文看了一遍，心中喜悅道：「似你大唐王有疾，能選高僧，不避</p></div> </div>