<div class="leaf "><div class="inner justify"><p class="no-indent  ">路途遙遠，拜佛取經；寡人這裏和尚，專心只是做賊，敗國傾君。」三藏聞 言，合掌道：「怎見得敗國傾君？」國王道：「寡人這國，乃是西域上邦， 常有四夷朝貢，皆因國內有個金光寺，寺內有座黃金寶塔，塔上有光彩沖 天。近被本寺賊僧暗竊了其中之寶，三年無有光彩，外國這三年也不來朝， 寡人心痛恨之。」三藏合掌笑道：「萬歲，『差之毫釐，失之千里』矣。貧 僧昨晚到於天府，一進城門，就見十數個枷紐之僧。問及何罪，他道是金光 寺負冤屈者。因到寺細審，更不干本寺僧人之事。貧僧入夜掃塔，已獲那偷 寶之妖賊矣。」國王大喜道：「妖賊安在？」三藏道：「現被小徒鎖在金光 寺裏。」</p><p class=" stretch-last-line ">那國王急降金牌：「著錦衣衛快到金光寺取妖賊來，寡人親審。」三藏又奏 道：「萬歲，雖有錦衣衛，還得小徒去方可。」國王道：「高徒在那裏？」 三藏用手指道：「那玉階旁立者便是。」國王見了，大驚道：「聖僧如此丰</p></div> </div>