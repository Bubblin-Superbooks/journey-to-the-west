<div class="leaf "><div class="inner justify"><p class="no-indent  ">馬匹。」那枷鎖之僧道：「爺爺們都去承受皇恩，等我們在此看守。」行者 道：「既如此，等我去奏過國王，卻來放你。」八戒揪著一個妖賊，沙僧揪 著一個妖賊，孫大聖依舊坐了轎，擺開頭搭，將兩個妖怪押赴當朝。</p><p class=" stretch-last-line ">須臾，至白玉階對國王道：「那妖賊已取來了。」國王下降龍床，與唐僧及 文武多官，同目視之。那怪一個是暴腮烏甲，尖嘴利牙；一個是滑皮大肚， 巨口長鬚。雖然是有足能行，大抵是變成的人像。國王問曰：「你是何方賊 怪，那處妖精？幾年侵吾國土，何年盜我寶貝？一夥共有多少賊徒，都喚做 甚麼名字？從實一一供來。」二怪朝上跪下，頸內血淋淋的，更不知疼痛。 供道：「三載之外，七月初一，有個萬聖龍王，帥領許多親戚，住居在本國 東南，離此處路有百十。潭號碧波，山名亂石。生女多嬌，妖嬈美色。招贅 一個九頭駙馬，神通無敵。他知你塔上珍奇，與龍王合盤做賊，先下血雨一</p></div> </div>