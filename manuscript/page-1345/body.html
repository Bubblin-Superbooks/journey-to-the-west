<div class="leaf "><div class="inner justify"><p class="no-indent stretch-last-line ">來。」六兄弟乃是康、張、姚、李、郭、直，各各出營叫道：「孫悟空哥 哥，大哥有請。」行者上前，對眾作禮，遂同上山。二郎爺爺迎見，攜手相 攙，一同相見，道：「大聖，你去脫大難，受戒沙門，刻日功完，高登蓮 座，可賀，可賀。」行者道：「不敢。向蒙莫大之恩，未展斯須之報。雖然 脫難西行，未知功行何如。今因路遇祭賽國，答救僧災，在此擒妖索寶。偶 見兄長車駕，大膽請留一助。未審兄長自何而來，肯見愛否？」二郎笑道： 「我因閑暇無事，同眾兄弟採獵而回。幸蒙大聖不棄留會，足感故舊之情。 若命挾力降妖，敢不如命。卻不知此地是何怪賊？」六聖道：「大哥忘了？ 此間是亂石山，山下乃碧波潭萬聖之龍宮也。」二郎驚訝道：「萬聖老龍卻 不生事，怎麼敢偷塔寶？」行者道：「他近日招了一個駙馬，乃是九頭蟲成 精。他郎丈兩個做賊，將祭賽國下了一場血雨，把金光寺塔頂舍利佛寶偷</p></div> </div>