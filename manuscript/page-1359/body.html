<div class="leaf "><div class="inner justify"><p class="no-indent  ">也。」長老抬頭觀看，乃是三個老者：前一個霜姿丰采，第二個綠鬢婆娑，第三 個虛心黛色。各各面貌、衣服俱不相同，都來與三藏作禮。長老還了禮，道： 「弟子有何德行，敢勞列位仙翁下愛？」十八公笑道：「一向聞知聖僧有道，等 待多時，今幸一見。如果不吝珠玉，寬坐敘懷，足見禪機真派。」三藏躬身道： 「敢問仙翁尊號？」十八公道：「霜姿者號孤直公，綠鬢者號凌空子，虛心者號 拂雲叟，老拙號曰勁節。」三藏道：「四翁尊壽幾何？」孤直公道： 　　　　「我歲今經千歲古，撐天葉茂四時春。 　　　　香枝鬱鬱龍蛇狀，碎影重重霜雪身。 　　　　自幼堅剛能耐老，從今正直喜修真。 　　　　烏棲鳳宿非凡輩，落落森森遠俗塵。」</p><p>凌空子笑道：</p><p>「吾年千載傲風霜，高幹靈枝力自剛。</p><p>夜靜有聲如雨滴，秋晴蔭影似雲張。</p><p>盤根已得長生訣，受命尤宜不老方。</p></div> </div>