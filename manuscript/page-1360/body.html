<div class="leaf "><div class="inner justify"><p>留鶴化龍非俗輩，蒼蒼爽爽近仙鄉。」</p><p>拂雲叟笑道：</p><p>「歲寒虛度有千秋，老景瀟然清更幽。</p><p>不雜囂塵終冷淡，飽經霜雪自風流。</p><p>七賢作侶同談道，六逸為朋共唱酬。</p><p>戛玉敲金非瑣瑣，天然情性與仙遊。」</p><p>勁節十八公笑道：</p><p>「我亦千年約有餘，蒼然貞秀自如如。</p><p>堪憐雨露生成力，借得乾坤造化機。</p><p>萬壑風煙惟我盛，四時洒落讓吾疏。</p><p>蓋張翠影留仙客，博弈調琴講道書。」</p><p>三藏稱謝道：「四位仙翁，俱享高壽，但勁節翁又千歲餘矣。高年得道，丰采清</p><p>奇，得非漢時之『四皓』乎？」四老道：「承過獎，承過獎。吾等非四皓，乃深</p><p>山之『四操』也。敢問聖僧，妙齡幾何？」三藏合掌躬身答曰：</p><p>「四十年前出母胎，未產之時命已災。</p></div> </div>