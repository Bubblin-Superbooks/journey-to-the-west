<div class="leaf "><div class="inner justify"><p>逃生落水隨波滾，幸遇金山脫本骸。</p><p>養性看經無懈怠，誠心拜佛敢俄捱。</p><p>今蒙皇上差西去，路遇仙翁下愛來。」</p><p class=" stretch-last-line ">四老俱稱道：「聖僧自出娘胎，即從佛教，果然是從小修行，真中正有道之上僧 也。我等幸接台顏，敢求大教。望以禪法指教一二，足慰生平。」長老聞言，慨 然不懼，即對眾言曰：禪者，靜也；法者，度也。靜中之度，非悟不成。悟者， 洗心滌慮，脫俗離塵是也。夫人身難得，中土難生，正法難遇：全此三者，幸莫 大焉。至德妙道，渺漠希夷，六根六識，遂可掃除。菩提者，不死不生，無餘無 欠，空色包羅，聖凡俱遣。訪真了元始鉗鎚，悟實了牟尼手段。發揮象罔，踏碎 涅槃。必須覺中覺了悟中悟，一點靈光全保護。放開烈焰照婆娑，法界縱橫獨顯 露。至幽微，更守固，玄關口說誰人度？我本元修大覺禪，有緣有志方記悟。」</p></div> </div>