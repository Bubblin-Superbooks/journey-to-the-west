<div class="leaf "><div class="inner justify"><p>四老聽畢，俱極讚揚。十八公道：「老拙無能，大膽攙越，也勉和一首。」云： 　　　　「勁節孤高笑木王，靈椿不似我名揚。 　　　　山空百丈龍蛇影，泉汲千年琥珀香。 　　　　解與乾坤生氣概，喜因風雨化行藏。 　　　　衰殘自愧無仙骨，惟有苓膏結壽場。」</p><p>孤直公道：「此詩起句豪雄，聯句有力，但結句自謙太過矣。堪羨！堪羨！老拙</p><p>也和一首。」云：</p><p>「霜姿常喜宿禽王，四絕堂前大器揚。</p><p>露重珠纓蒙翠蓋，風輕石齒碎寒香。</p><p>長廊夜靜吟聲細，古殿秋陰淡影藏。</p><p>元日迎春曾獻壽，老來寄傲在山場。」</p><p>凌空子笑而言曰：「好詩，好詩，真個是月脅天心。老拙何能為和？但不可空</p><p>過，也須扯談幾句。」曰：</p><p>「梁棟之材近帝王，太清宮外有聲揚。</p><p>晴軒恍若來青氣，暗壁尋常度翠香。</p></div> </div>