<div class="leaf "><div class="inner justify"><p>壯節凜然千古秀，深根結矣九泉藏。</p><p>凌雲勢蓋婆娑影，不在群芳豔麗場。」</p><p>拂雲叟道：「三公之詩，高雅清淡，正是放開錦繡之囊也。我身無力，我腹無</p><p>才，得三公之教，茅塞頓開。無已，也打油幾句，幸勿哂焉。」詩曰：</p><p>「淇澳園中樂聖王，渭川千畝任分揚。</p><p>翠筠不染湘娥淚，班籜堪傳漢史香。</p><p>霜葉自來顏不改，煙梢從此色何藏？</p><p>子猷去世知音少，亙古留名翰墨場。」</p><p>三藏道：「眾仙老之詩，真個是吐鳳噴珠，游夏莫贊。厚愛高情，感之極矣。但 夜已深沉，三個小徒不知在何處等我。弟子不能久留，敢此告回尋訪，尤無窮之 至愛也。望老仙指示歸路。」四老笑道：「聖僧勿慮。我等也是千載奇逢，況天 光晴爽，雖夜深卻月明如晝，再寬坐坐，待天曉自當遠送過嶺，高徒一定可相會 也。」</p></div> </div>