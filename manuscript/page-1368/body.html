<div class="leaf "><div class="inner justify"><p>正話間，只見石屋之外，有兩個青衣女童，挑一對絳紗燈籠，後引著一個仙女。 那仙女撚著一枝杏花，笑吟吟進門相見。那仙女怎生模樣？他生得： 青姿妝翡翠，丹臉賽胭脂。星眼光還彩，蛾眉秀又齊。下襯一條五色梅淺紅裙 子，上穿一件煙裏火比甲輕衣。弓鞋彎鳳嘴，綾襪錦拖泥。妖嬈嬌似天台女，不 亞當年俏妲姬。</p><p>四老欠身問道：「杏仙何來？」那女子對眾道了萬福，道：「知有佳客在此賡 酬，特來相訪，敢求一見。」十八公指著唐僧道：「佳客在此，何勞求見？」三 藏躬身，不敢言語。那女子叫：「快獻茶來。」又有兩個黃衣女童捧一個紅漆丹 盤，盤內有六個細磁茶盂，盂內設幾品異果，橫擔著匙兒；提一把白鐵嵌黃銅的 茶壺，壺內香茶噴鼻。斟了茶，那女子微露春蔥，捧磁盂先奉三藏，次奉四老， 然後一盞，自取而陪。</p><p class=" stretch-last-line ">凌空子道：「杏仙為何不坐？」那女子方才去坐。茶畢，欠身問道：「仙翁今宵</p></div> </div>