<div class="leaf "><div class="inner justify"><p class="no-indent  ">盛樂，佳句請教一二如何？」拂雲叟道：「我等皆鄙俚之言，惟聖僧真盛唐之 作，甚可嘉羨。」那女子道：「如不吝教，乞賜一觀。」四老即以長老前詩後詩 並禪法論，宣了一遍。那女子滿面春風，對眾道：「妾身不才，不當獻醜。但聆 此佳句，似不可虛，勉強將後詩奉和一律如何？」遂朗吟道： 　　　　「上蓋留名漢武王，周時孔子立壇揚。 　　　　董仙愛我成林積，孫楚曾憐寒食香。 　　　　雨潤紅姿嬌且嫩，煙蒸翠色顯還藏。 　　　　自知過熟微酸意，落處年年伴麥場。」</p><p class=" stretch-last-line ">四老聞詩，人人稱賀，都道：「清雅脫塵，句內包含春意。好個『雨潤紅姿嬌且 嫩』！『雨潤紅姿嬌且嫩』！」那女子笑而悄答道：「惶恐，惶恐。適聞聖僧之 章，誠然錦心繡口。如不吝珠玉，賜教一闋如何？」唐僧不敢答應。那女子漸有 見愛之情，挨挨軋軋，漸近坐邊，低聲悄語，呼道：「佳客莫者，趁此良宵，不</p></div> </div>