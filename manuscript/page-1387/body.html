<div class="leaf "><div class="inner justify"><p class="no-indent  ">喨，把孫大聖、二十八宿與五方揭諦，一搭包兒通裝將去，挎在肩上，拽步回 身。眾小妖個個歡然得勝而回。老妖教小的們取了三五十條麻索，解開搭包，拿 一個，綑一個。一個個都骨軟觔麻，皮膚窊皺。綑了抬去後邊，不分好歹，俱擲 之於地。妖王又命排筵暢飲，自旦至暮方散，各歸寢處不題。</p><p>卻說孫大聖與眾神綑至夜半，忽聞有悲泣之聲。側耳聽時，卻原來是三藏聲音，</p><p>哭道：「悟空呵，我：</p><p>自恨當時不聽伊，致令今日受災危。</p><p>金鐃之內傷了你，麻繩綑我有誰知。</p><p>四人遭逢緣命苦，三千功行盡傾頹。</p><p>何由解得迍邅難，坦蕩西方去復歸？</p><p>行者聽言，暗自憐憫道：「那師父雖是未聽吾言，今遭此害，然於患難之中，還 有憶念老孫之意。趁此夜靜妖眠，無人防備，且去解脫眾等逃生也。」</p></div> </div>