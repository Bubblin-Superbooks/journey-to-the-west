<div class="leaf "><div class="inner justify"><p>玉皇敕號，真武之名。</p><p>玄虛上應，龜蛇合形。</p><p>周天六合，皆稱萬靈。</p><p>無幽不察，無顯不成。</p><p>劫終劫始，剪伐魔精。</p><p class=" stretch-last-line ">孫大聖玩著仙境景致，早來到一天門、二天門、三天門。卻至太和宮外，忽見那 祥光瑞氣之間，簇擁著五百靈官。那靈官上前迎著道：「那來的是誰？」大聖 道：「我乃齊天大聖孫悟空，要見師相。」眾靈官聽說，隨報。祖師即下殿，迎 到太和宮。行者作禮道：「我有一事奉勞。」問：「何事？」行者道：「保唐僧 西天取經，路遭險難。至西牛賀洲，有座山喚小西天，小雷音寺有一妖魔。我師 父進得山門，見有阿羅、揭諦、比丘、聖僧排列，以為真佛，倒身才拜，忽被他 拿住綁了。我又失於防閑，被他拋一副金鐃，將我罩在裏面，無纖毫之縫，口合</p></div> </div>