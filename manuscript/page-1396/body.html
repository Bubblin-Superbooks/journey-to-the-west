<div class="leaf "><div class="inner justify"><p class="no-indent stretch-last-line ">如鉗。甚虧金頭揭諦請奏玉帝，欽差二十八宿，當夜下界，掀揭不起。幸得亢金 龍將角透入鐃內，將我度出，被我打碎金鐃，驚醒怪物。趕戰之間，又被撒一個 白布搭包兒，將我與二十八宿並五方揭諦，盡皆裝去，復用繩綑了。是我當夜脫 逃，救了星辰等眾與我唐僧等。後為找尋衣缽，又驚醒那怪，與天兵趕戰。那怪 又拿出搭包兒，理弄之時，我卻知道前音，遂走了。眾等被他依然裝去。我無計 可施，特來拜求師相一助力也。」祖師道：「我當年威鎮北方，統攝真武之位， 剪伐天下妖邪，乃奉玉帝敕旨。後又披髮跣足，踏騰蛇神龜，領五雷神將、巨虯 獅子、猛獸毒龍，收降東北方黑氣妖氛，乃奉元始天尊符召。今日靜享武當山， 安逸太和殿，一向海岳平寧，乾坤清泰。奈何我南贍部洲並北俱蘆洲之地，妖魔 剪伐，邪鬼潛蹤，今蒙大聖下降，不得不行。只是上界無有旨意，不敢擅動干</p></div> </div>