<div class="leaf "><div class="inner justify"><p class="no-indent  ">？」如來領眾神之託曰：「今欲立名，可作個安天大會。」各仙老異口同聲， 俱道：「好個『安天大會』！好個『安天大會』！」言訖，各坐座位，走斝傳 觴，簪花鼓瑟，果好會也。有詩為證。詩曰： 　　　　宴設蟠桃猴攪亂，安天大會勝蟠桃。 　　　　龍旗鸞輅祥光藹，寶節幢幡瑞氣飄。 　　　　仙樂玄歌音韻美，鳳簫玉管響聲高。 　　　　瓊香繚繞群仙集，宇宙清平賀聖朝。</p><p>眾皆暢然喜會，只見王母娘娘引一班仙子、仙娥、美姬、美女飄飄蕩蕩舞向佛</p><p>前，施禮曰：「前被妖猴攪亂蟠桃一會，請眾仙眾佛俱成功。今蒙如來大法鍊</p><p>鎖頑猴，喜慶『安天大會』，無物可謝，今是我淨手親摘大株蟠桃數顆奉獻。」</p><p>真個是：</p><p>半紅半綠噴甘香，艷麗仙根萬載長。</p><p>堪笑武陵源上種，爭如天府更奇強。</p></div> </div>