<div class="leaf "><div class="inner justify"><p class="no-indent  ">捉怪救師也。」行者心喜道：「你且去保護我師父，勿令傷他，待老孫去請也。」</p><p>行者縱起觔斗雲，躲離怪處，直奔盱眙山，不一日早到。細觀，真好去處： 　　　　南近江津，北臨淮水，東通海嶠，西接封浮。山頂上有樓觀崢嶸，山凹 裏有澗泉浩湧。嵯峨怪石，槃秀喬松。百般果品應時新，千樣花枝迎日放。人如 蟻陣往來多，船似雁行歸去廣。上邊有瑞巖觀、東岳宮、五顯祠、龜山寺，鐘韻 香煙沖碧漢；又有玻璃泉、五塔峪、八仙臺、杏花園，山光樹色映蠙城。白雲橫 不度，幽鳥倦還鳴。說甚泰嵩衡華秀，此間仙景若蓬瀛。</p><p>大聖觀玩不盡，徑過了淮河，入蠙城之內，到大聖禪寺山門外。又見那殿宇軒</p><p>昂，長廊彩麗，有一座寶塔崢嶸。真是：</p><p>插雲倚漢高千丈，仰視金瓶透碧空。</p><p>上下有光凝宇宙，東西無影映簾櫳。</p><p>風吹寶鐸聞天樂，日映冰虯對梵宮。</p></div> </div>