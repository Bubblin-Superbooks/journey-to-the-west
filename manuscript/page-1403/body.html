<div class="leaf "><div class="inner justify"><p>行者稱謝，即同四將並小張太子，又駕雲回小西天，直至小雷音寺。小張太子使</p><p>一條楮白槍，四大將掄四把錕鋘劍，和孫大聖上前罵戰。小妖又去報知，那妖王</p><p>復帥群妖鼓噪而出道：「猢猻，你今又請得何人來也？」說不了，小張太子指揮</p><p>四將，上前喝道：「潑妖精！你面上無肉，不認得我等在此？」妖王道：「是那</p><p>方小將，敢來與他助力？」太子道：「吾乃泗州大聖國師王菩薩弟子，帥領四大</p><p>神將，奉令擒你。」妖王笑道：「你這孩兒有甚武藝，擅敢到此輕薄？」太子</p><p>道：「你要知我武藝，等我道來：</p><p>祖居西土流沙國，我父原為沙國王。</p><p>自幼一身多疾苦，命干華蓋惡星妨。</p><p>因師遠慕長生訣，有分相逢捨藥方。</p><p>半粒丹砂祛病退，願從修行不為王。</p><p>學成不老同天壽，容顏永似少年郎。</p></div> </div>