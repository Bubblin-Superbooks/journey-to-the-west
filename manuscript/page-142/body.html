<div class="leaf "><div class="inner justify"><p>壽星又到。見玉帝禮畢，又見如來，申謝曰：「始聞那妖猴被老君引至兜率宮鍛</p><p>煉，以為必致平安，不期他又反出。幸如來善伏此怪，設宴奉謝，故此聞風而來</p><p>。更無他物可獻，特具紫芝瑤草、碧藕金丹奉上。」詩曰：</p><p>碧藕金丹奉釋迦，如來萬壽若恆沙。</p><p>清平永樂三乘錦，康泰長生九品花。</p><p>無相門中真法主，色空天上是仙家。</p><p>乾坤大地皆稱祖，丈六金身福壽賒。</p><p>如來忻然領謝。壽星得座，依然走斝傳觴。只見赤腳大仙又至，向玉帝前頫?禮</p><p>畢，又對佛祖謝道：「深感法力，降伏妖猴。無物可以表敬，特具交梨二顆、火</p><p>棗數枚奉獻。」詩曰：</p><p>大仙赤腳棗梨香，敬獻彌陀壽算長。</p><p>七寶蓮臺山樣穩，千金花座錦般粧。</p><p>壽同天地言非謬，福比洪波話豈狂。</p></div> </div>