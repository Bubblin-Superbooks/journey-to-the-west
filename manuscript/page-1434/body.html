<div class="leaf "><div class="inner justify"><p>善正萬緣收，名譽傳揚四部洲。智慧光明登彼岸，颼颼，靉靉雲生天際頭。諸佛 共相酬，永住瑤臺萬萬秋。打破人間蝴蝶夢，休休，滌淨塵氛不惹愁。</p><p>話表三藏師徒洗污穢之衚衕，上逍遙之道路，光陰迅速，又值炎天。正是： 海榴舒錦彈，荷葉綻青盤。兩路綠楊藏乳燕，行人避暑扇搖紈。</p><p class=" stretch-last-line ">進前行處，忽見有一城池相近。三藏勒馬叫：「徒弟們，你看那是甚麼去處？」 行者道：「師父原來不識字，虧你怎麼領唐王旨意離朝也？」三藏道：「我自幼 為僧，千經萬典皆通，怎麼說我不識字？」行者道：「既識字，怎麼那城頭上杏 黃旗，明書三個大字，就不認得，卻問是甚去處何也？」三藏喝道：「這潑猴胡 說。那旗被風吹得亂擺，縱有字也看不明白。」行者道：「老孫偏怎看見？」八 戒、沙僧道：「師父，莫聽師兄搗鬼。這般遙望，城池尚不明白，如何就見是甚</p></div> </div>