<div class="leaf "><div class="inner justify"><p class="no-indent  ">分國稱君。邦君十八，分野邊塵。後成十二，宇宙安淳。因無車馬，卻又相吞。 七雄爭勝，六國歸秦。天生魯沛，各懷不仁。江山屬漢，約法欽遵。漢歸司馬， 晉又紛紜。南北十二，宋齊梁陳。列祖相繼，大隋紹真。賞花無道，塗炭多民。 我王李氏，國號唐君。高祖晏駕，當今世民。河清海晏，大德寬仁。茲因長安城 北，有個怪水龍神，刻減甘雨，應該損身。夜間託夢，告王救迍。王言准赦，早 召賢臣。款留殿內，慢把棋輪。時當日午，那賢臣夢斬龍身。」</p><p class=" stretch-last-line ">國王聞言，忽作呻吟之聲，問道：「法師，那賢臣是那邦來者？」三藏道：「就 是我王駕前丞相，姓魏名徵。他識天文，知地理，辨陰陽，乃安邦立國之大宰輔 也。因他夢斬了涇河龍王，那龍王告到陰司，說我王許救又殺之，故我王遂得促 病，漸覺身危。魏徵又寫書一封，與我王帶至陰司，寄與酆都城判官崔。少時，</p></div> </div>