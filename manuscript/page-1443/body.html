<div class="leaf "><div class="inner justify"><p class="no-indent  ">行者道：「既然如此，你在這壁根下站定，等我過去買了回來，與你買素麵、燒 餅吃罷。」那獃子將碗盞遞與行者，把嘴拄著牆根，背著臉，死也不動。</p><p>這行者走至樓邊，果然擠塞。直挨入人叢裏聽時，原來是那皇榜張掛樓下，故多 人爭看。行者擠到近處，閃開火眼金睛，仔細看時，那榜上卻云： 朕西牛賀洲朱紫國王，自立業以來，四方平服，百姓清安。近因國事不祥，沉痾 伏枕，淹延日久難痊。本國太醫院屢選良方，未能調治。今出此榜文，普招天下 賢士。不拘北往東來，中華外國，若有精醫藥者，請登寶殿，療理朕躬。稍得病 愈，願將社稷平分，決不虛示。為此出給張掛。須至榜者。</p><p>覽畢，滿心歡喜道：「古人云：『行動有三分財氣。』早是不在館中獃坐。即此 不必買甚調和，且把取經事寧耐一日，等老孫做個醫生耍耍。」</p></div> </div>