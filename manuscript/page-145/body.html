<div class="leaf "><div class="inner justify"><p class=" stretch-last-line ">這一篇詞，名《蘇武慢》。話表我佛如來辭別了玉帝，回至雷音寶剎。但見那三 千諸佛、五百阿羅、八大金剛、無邊菩薩，一個個都執著幢幡寶蓋、異寶仙花， 擺列在靈山仙境娑羅雙林之下接迎。如來駕住祥雲，對眾道：「我以甚深般若， 遍觀三界。根本性原，畢竟寂滅。同虛空相，一無所有。殄伏乖猴，是事莫識。 名生死始，法相如是。」說罷，放舍利之光，滿空有白虹四十二道，南北通連。 大眾見了，皈身禮拜。少頃間，聚慶雲彩霧，登上品蓮臺，端然坐下。那三千諸 佛、五百羅漢、八金剛、四菩薩，合掌近前禮畢，問曰：「鬧天宮攪亂蟠桃者， 何也？」如來道：「那廝乃花果山產的一妖猴，罪惡滔天，不可名狀。概天神將 ，俱莫能降伏﹔雖二郎捉獲，老君用火鍛煉，亦莫能傷損。我去時，正在雷將中 間揚威耀武，賣弄精神。被我止住兵戈，問他來歷。他言有神通，會變化，又駕</p></div> </div>