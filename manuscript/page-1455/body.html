<div class="leaf "><div class="inner justify"><p class="no-indent  ">手指，一一從頭診視畢，卻將身抖了一抖，把金線收上身來。厲聲高呼道：「陛 下左手寸脈強而緊，關脈濇而緩，尺脈芤且沉；右手寸脈浮而滑，關脈遲而結， 尺脈數而牢。夫左寸強而緊者，中虛心痛也；關濇而緩者，汗出肌麻也；尺芤而 沉者，小便赤而大便帶血也。右手寸脈浮而滑者，內結經閉也；關遲而結者，宿 食留飲也；尺數而牢者，煩滿虛寒相持也。診此貴恙，是一個驚恐憂思，號為 『雙鳥失群』之症。」那國王在內聞言，滿心歡喜，打起精神，高聲應道：「指 下明白，指下明白，果是此疾。請出外面用藥來也。」</p><p class=" stretch-last-line ">大聖卻才緩步出宮。早有在傍聽見的太監，已先對眾報知。須臾，行者出來，唐 僧即問如何。行者道：「診了脈，如今對症製藥哩。」眾官上前道：「神僧長老 適才說『雙鳥失群』之症，何也？」行者笑道：「有雌雄二鳥，原在一處同飛，</p></div> </div>