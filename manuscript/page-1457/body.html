<div class="leaf "><div class="inner justify"><p>行者往殿上請師父同至館中製藥。那長老正自起身，忽見內宮傳旨，教閣下留住 法 師，同宿文華殿。待明朝服藥之後，病痊酬謝，倒換關文送行。三藏大驚道： 「徒弟呵，此意是留我做當頭哩。若醫得好，歡喜起送；若醫不好，我命休矣。 你須仔細上心，精虔制度也。」行者笑道：「師父放心在此受用，老孫自有醫國 之手。」</p><p class=" stretch-last-line ">好大聖，別了三藏，辭了眾臣，徑至館中。八戒迎著笑道：「師兄，我知道你 了。」行者道：「你知甚麼？」八戒道：「知你取經之事不果，欲作生涯無本， 今日見此處富庶，設法要開藥鋪哩。」行者喝道：「莫胡說，醫好國王，得意處 辭朝走路，開甚麼藥鋪？」八戒道：「終不然，這八百八味藥，每味三斤，共計 二千四百二十四斤，只醫一人，能用多少？不知多少年代方吃得了哩。」行者 道：「那裏用得許多？他那太醫院官都是些愚盲之輩，所以取這許多藥品，教他</p></div> </div>