<div class="leaf "><div class="inner justify"><p class="no-indent  ">觔斗雲，一去十萬八千里。我與他打了個賭賽，他出不得我手，卻將他一把抓住 ，指化五行山，封壓他在那裏。玉帝大開金闕瑤宮，請我坐了首席，立安天大會 謝我，卻方辭駕而回。」大眾聽言喜悅，極口稱揚。</p><p>謝罷，各分班而退，各執乃事，共樂天真。果然是： 瑞靄漫天竺，虹光擁世尊。西方稱第一，無相法王門。常見玄猿獻果，麋鹿啣花 ﹔青鸞舞，彩鳳鳴﹔靈龜捧壽，仙鶴噙芝。安享淨土祗園，受用龍宮法界。日日 花開，時時果熟。習靜歸真，參禪果正。不滅不生，不增不減。煙霞縹緲隨來往 ，寒暑無侵不記年。 　　詩曰： 　　　　去來自在任優游，也無恐怖也無愁。 　　　　極樂場中俱坦蕩，大千之處沒春秋。</p><p>佛祖居於靈山大雷音寶剎之間。一日，喚聚諸佛、阿羅、揭諦、菩薩、金剛、比</p><p>丘僧尼等眾曰：「自伏乖猿安天之後，我處不知年月，料凡間有半千年矣。今值</p></div> </div>