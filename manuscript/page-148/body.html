<div class="leaf "><div class="inner justify"><p>壽詩清雅多奇妙，壽曲調音按美才。</p><p>壽命延長同日月，壽如山海更悠哉。</p><p>眾菩薩獻畢，因請如來明示根本，指解源流。那如來微開善口，敷演大法，宣揚 正果，講的是三乘妙典，五蘊楞嚴。但見那天龍圍繞，花雨繽紛。正是： 禪心朗照千江月，真性清涵萬里天。</p><p class=" stretch-last-line ">如來講罷，對眾言曰：「我觀四大部洲，眾生善惡，各方不一：東勝神洲者，敬 天禮地，心爽氣平﹔北俱盧洲者，雖好殺生，只因糊口，性拙情疏，無多作踐﹔ 我西牛賀洲者，不貪不殺，養氣潛靈，雖無上真，人人固壽﹔但那南贍部洲者， 貪淫樂禍，多殺多爭，正所謂口舌兇場，是非惡海。我今有三藏真經，可以勸人 為善。」諸菩薩聞言，合掌皈依，向佛前問曰：「如來有那三藏真經？」如來曰 ：「我有法一藏，談天﹔論一藏，說地﹔經一藏，度鬼。三藏共計三十五部，該 一萬五千一百四十四卷，乃是修真之經，正善之門。我待要送上東土，叵耐那方</p></div> </div>