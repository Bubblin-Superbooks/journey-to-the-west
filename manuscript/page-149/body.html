<div class="leaf "><div class="inner justify"><p class="no-indent  ">眾生愚蠢，毀謗真言，不識我法門之旨要，怠慢了瑜迦之正宗。怎麼得一個有法 力的，去東土尋一個善信，教他苦歷千山，詢經萬水，到我處求取真經，永傳東 土，勸化眾生，卻乃是個山大的福緣，海深的善慶。誰肯去走一遭來？」當有觀 音菩薩行近蓮臺，禮佛三匝道：「弟子不才，願上東土尋一個取經人來也。」諸 眾抬頭觀看，那菩薩： 理圓四德，智滿金身。纓絡垂珠翠，香環結寶明。烏雲巧疊盤龍髻，繡帶輕飄彩 鳳翎。碧玉紐，素羅袍，祥光籠罩﹔錦絨裙，金落索，瑞氣遮迎。眉如小月，眼 似雙星。玉面天生喜，朱脣一點紅。淨瓶甘露年年盛，斜插垂楊歲歲青。解八難 ，度群生，大慈憫：故鎮太山，居南海，救苦尋聲，萬稱萬應，千聖千靈。蘭心 欣紫竹，蕙性愛香藤。他是落伽山上慈悲主，潮音洞裏活觀音。</p><p class=" stretch-last-line ">如來見了，心中大喜道：「別個是也去不得。須是觀音尊者，神通廣大，方可去</p></div> </div>