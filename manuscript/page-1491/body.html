<div class="leaf "><div class="inner justify"><p>那王聽了笑道：「不打緊，不打緊。似這般兵器，一火皆空。你且去報與金聖娘 娘得知，教他莫惱。今早他聽見我發狠，要去戰鬥，他就眼淚汪汪的不乾。你如 今去說那裏人馬驍勇，必然勝我，且寬他一時之心。」</p><p>行者聞言，十分歡喜道：「正中老孫之意。」你看他偏是路熟，轉過角門，穿過 廳堂。那裏邊盡都是高堂大廈，更不似前邊的模樣。直到後邊宮裏，遠見彩門壯 麗，乃是金聖娘娘住處。直入裏面看時，有兩班妖狐、妖鹿，一個個都妝成美女 之形，侍立左右。正中間坐著那個娘娘，手托著香腮，雙眸滴淚。果然是： 玉容嬌嫩，美貌妖嬈。懶梳妝，散鬢堆鴉；怕打扮，釵環不戴。面無粉，冷淡了 胭脂；髮無油，蓬鬆了雲鬢。努櫻唇，緊咬銀牙；皺蛾眉，淚淹星眼。一片心， 只憶著朱紫君王；一時間，恨不離天羅地網。誠然是：自古紅顏多薄命，懨懨無 語對東風。</p></div> </div>