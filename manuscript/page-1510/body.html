<div class="leaf "><div class="inner justify"><p>封做齊天真大聖，那時方稱棟梁材。</p><p>又因攪亂蟠桃會，仗酒偷丹惹下災。</p><p>太上老君親奏駕，西池王母拜瑤臺。</p><p>情知是我欺王法，即點天兵發火牌。</p><p>十萬兇星並惡曜，干戈劍戟密排排。</p><p>天羅地網漫山布，齊舉刀兵大會垓。</p><p>惡鬥一場無勝敗，觀音推薦二郎來。</p><p>兩家對敵分高下，他有梅山兄弟儕。</p><p>各逞英雄施變化，天門三聖撥雲開。</p><p>老君丟了金剛套，眾神擒我到金階。</p><p>不須詳允書供狀，罪犯凌遲殺斬災。</p><p>斧剁鎚敲難損命，刀掄劍砍怎傷懷。</p><p>火燒雷打只如此，無計摧殘長壽胎。</p><p>押赴太清兜率院，爐中煉盡安排。</p><p>日期滿足才開鼎，我向當中跳出來。</p><p>手挺這條如意棒，翻身打上玉龍臺。</p><p>各星各象皆潛躲，大鬧天宮任我歪。</p><p>巡視靈官忙請佛，釋伽與我逞英才。</p></div> </div>