<div class="leaf "><div class="inner justify"><p>俱正在倉皇之際，忽聽得那半空中有人叫道：「大聖，我來也。」行者抬頭觀 看，只見那： 肅肅沖天鶴唳，飄飄徑至朝前。繚繞祥光道道，氤氳瑞氣翩翩。棕衣苫體放雲 煙，足踏芒鞋罕見。手執龍鬚蠅帚，絲絛腰下圍纏。乾坤處處結人緣，大地逍遙 遊遍。此乃是大羅天上紫雲仙，今日臨凡解魘。</p><p class=" stretch-last-line ">行者上前迎住道：「張紫陽何往？」紫陽真人直至殿前，躬身施禮道：「大聖， 小仙張伯端起手。」行者答禮道：「你從何來？」真人道：「小仙三年前曾赴佛 會，因打這裏經過，見朱紫國王有拆鳳之憂，我恐那妖將皇后玷辱，有壞人倫， 後日難與國王復合，是我將一件舊棕衣變作一領新霞裳，光生五彩，進與妖王， 教皇后穿了裝新。那皇后穿上身，即生一身毒刺。毒刺者，乃棕衣也。今知大聖 成功，特來解魘。」行者道：「既如此，累你遠來，且快解脫。」真人走向前，</p></div> </div>