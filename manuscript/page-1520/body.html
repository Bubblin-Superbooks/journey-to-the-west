<div class="leaf "><div class="inner justify"><p class="no-indent  ">對娘娘用手一指，即脫下那件棕衣。那娘娘遍體如舊。真人將衣抖一抖，披在身 上，對行者道：「大聖勿罪，小仙告辭。」行者道：「且住，待君王謝謝。」真 人笑道：「不勞，不勞。」遂長揖一聲，騰空而去。慌得那皇帝、皇后及大小眾 臣，一個個望空禮拜。</p><p class=" stretch-last-line ">拜畢，即命大開東閣，酬謝四僧。那君王領眾跪拜，夫妻才得重諧。正當歡宴 時，行者叫：「師父，拿那戰書來。」長老袖中取出，遞與行者。行者遞與國王 道：「此書乃那怪差小校送來者。那小校已先被我打死，送來報功。後復至山 中，變作小校，進洞回復，因得見娘娘，盜出金鈴，幾乎被他拿住。又變化，復 偷出，與他對敵。幸遇觀音菩薩將他收去，又與我說拆鳳之故。……」從頭至 尾，細說了一遍。那舉國君臣內外，無一人不感謝稱讚。唐僧道：「一則是賢王 之福，二來是小徒之功。今蒙盛宴，至矣，至矣。就此拜別，不要誤貧僧向西去</p></div> </div>