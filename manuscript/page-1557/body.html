<div class="leaf "><div class="inner justify"><p class="no-indent  ">死了師妹，心甚不忍，即發狠舉劍來迎。這一場各懷忿怒，一個個大展神通。這 一場好殺： 妖精掄寶劍，大聖舉金箍。都為唐朝三藏，先教七女嗚呼。如今大展經綸手，施 威弄法逞金吾。大聖神光壯，妖仙膽氣粗。渾身解數如花錦，雙手騰那似轆轤。 乒乓劍棒響。慘淡野雲浮。劖言語，使機謀，一來一往如畫圖。殺得風響沙飛狼 虎怕，天昏地暗斗星無。</p><p>那道士與大聖戰經五六十合，漸覺手軟。一時間鬆了筋節，便解開衣帶，忽辣的 響一聲，脫了皂袍。行者笑道：「我兒子，打不過人，就脫剝了也是不能勾的。」</p><p class=" stretch-last-line ">原來這道士剝了衣裳，把手一齊抬起，只見那兩脅下有一千隻眼，眼中迸放金 光，十分利害： 森森黃霧，艷艷金光。森森黃霧，兩邊脅下似噴雲；艷艷金光，千隻眼中如放 火。左右卻如金桶，東西猶似銅鐘。此乃妖仙施法力，道士顯神通：幌眼迷天</p></div> </div>