<div class="leaf "><div class="inner justify"><p class="no-indent  ">人。借你廟宇，權住幾日，待訪著真僧即回。」眾神各歸本處，把個土地趕在城 隍廟裏暫住，他師徒們隱遁真形。</p><p>畢竟不知尋出那個取經人來，且聽下回分解。</p><p>第九回 陳光蕊赴任逢災　江流僧復讎報本</p><p>話表陝西大國長安城，乃歷代帝王建都之地。自周、秦、漢以來，三州花似錦， 八水繞城流，真個是名勝之邦。彼時是大唐太宗皇帝登基，改元貞觀，已登極十 三年，歲在己巳，天下太平，八方進貢，四海稱臣。</p><p>忽一日，太宗登位，聚集文武眾官，朝拜禮畢，有魏徵丞相出班奏道：「方今天 下太平，八方寧靜，應依古法，開立選場，招取賢士，擢用人材，以資化理。」 太宗道：「賢卿所奏有理。」就傳招賢文榜，頒布天下：各府州縣，不拘軍民人 等，但有讀書儒流，文義明暢，三場精通者，前赴長安應試。</p></div> </div>