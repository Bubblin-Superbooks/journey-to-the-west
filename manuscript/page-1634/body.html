<div class="leaf "><div class="inner justify"><p class="no-indent  ">怎生得去？」徑直向前，對眾妖作禮道：「多承列位之愛，我弟子取經東回向 長安，當傳揚善果也。」眾妖叩首道：「請老爺上轎。」那三藏肉眼凡胎，不 知是計。孫大聖又是太乙金仙，忠正之性，只以為擒縱之功，降了妖怪，亦豈 期他都有異謀？卻也不曾詳察，盡著師父之意。即命八戒將行李捎在馬上，與 沙僧緊隨。他使鐵棒向前開路，顧盼吉凶。八個抬起轎子，八個一遞一聲喝 道，三個妖扶著轎扛。師父喜喜歡歡的端坐轎上。上了高山，依大路而行。</p><p>此一去，豈知歡喜之間愁又至。經云：「泰極否還生。」時運相逢真太歲，又 值喪門吊客星。那夥妖魔同心合意的侍衛左右，早晚慇懃。行經三十里獻齋， 五十里又齋，未晚請歇，沿路齊齊整整。一日三餐，遂心滿意；良宵一宿，好 處安身。</p><p>西進有四百里餘程，忽見城池相近。大聖舉鐵棒，離轎僅有一里之遙，見城</p></div> </div>