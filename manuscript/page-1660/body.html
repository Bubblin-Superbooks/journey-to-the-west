<div class="leaf "><div class="inner justify"><p class="no-indent  ">　　　　但憑洗滌無塵垢，也用收拴有琢磨。 　　　　掃退萬緣歸寂滅，蕩除千怪莫蹉跎。 　　　　管教跳出樊籠套，行滿飛昇上大羅。</p><p>話說孫大聖用盡心機，請如來收了眾怪，解脫三藏師徒之難，離獅駝城西行。</p><p>又經數月，早值冬天。但見那：</p><p>嶺梅將破玉，池水漸成冰。</p><p>紅葉俱飄落，青松色更新。</p><p>淡雲飛欲雪，枯草伏山平。</p><p>滿目寒光迥，陰陰透骨冷。</p><p>師徒們沖寒冒冷，宿雨餐風。正行間，又見一座城池。三藏問道：「悟空，那 廂又是甚麼所在？」行者道：「到跟前自知。若是西邸王位，須要倒換關文； 若是府州縣，徑過。」</p><p class=" stretch-last-line ">師徒言語未畢，早至城門之外。三藏下馬，一行四眾，進了月城。見一個老軍 在向陽牆下，偎風而睡。行者近前，搖他一下，叫聲：「長官。」那老軍猛然</p></div> </div>