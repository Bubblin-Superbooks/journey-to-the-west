<div class="leaf "><div class="inner justify"><p>又入三層門裏，到通衢大市觀看，倒也衣冠濟楚，人物清秀。但見那： 　　　　酒樓歌館語聲喧，彩鋪茶房高掛帘。 　　　　萬戶千門生意好，六街三市廣財源。 　　　　買金販錦人如蟻，奪利爭名只為錢。 　　　　禮貌莊嚴風景盛，河清海晏太平年。</p><p>師徒四眾牽著馬，挑著擔，在街市上行勾多時，看不盡繁華氣概，但只見家家 門口一個鵝籠。三藏道：「徒弟呵，此處人家都將鵝籠放在門首，何也？」八 戒聽說，左右觀之，果是鵝籠，排列五色彩緞遮幔。獃子笑道：「師父，今日 想是黃道良辰，宜結婚姻會友，都行禮哩。」行者道：「胡談，那裏就家家都 行禮？其間必有緣故，等我上前看看。」三藏扯住道：「你莫去，你嘴臉醜 陋，怕人怪你。」行者道：「我變化個兒去來。」</p><p class=" stretch-last-line ">好大聖，捻著訣，念聲咒語，搖身一變，變作一個蜜蜂兒，展開翅，飛近邊</p></div> </div>