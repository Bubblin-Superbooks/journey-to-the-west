<div class="leaf "><div class="inner justify"><p class="no-indent  ">待我除了邪，治了國，勸正君王，臨行時，送來還我。」</p><p>眾神聽令，即便各使神通，按下雲頭。滿城中陰風滾滾，慘霧漫漫：</p><p>陰風刮暗一天星，慘霧遮昏千里月。起初時還蕩蕩悠悠，次後來就轟</p><p>轟烈烈。悠悠蕩蕩，各尋門戶救孩童；烈烈轟轟，都看鵝籠援骨血。冷氣侵人</p><p>怎出頭，寒威透體衣如鐵。父母徒張皇，兄嫂皆悲切。滿地捲陰風，籠兒被神</p><p>攝。此夜縱孤恓，天明盡歡悅。</p><p>有詩為證，詩曰：</p><p>釋門慈憫古來多，正善成功說摩訶。</p><p>萬聖千真皆積德，三皈五戒要從和。</p><p>比丘一國非君亂，小子千名是命訛。</p><p>行者因師同救護，這場陰騭勝波羅。</p><p class=" stretch-last-line ">當夜有三更時分，眾神祗把鵝籠攝去各處安藏。</p></div> </div>