<div class="leaf "><div class="inner justify"><p class="no-indent  ">　　行者按下祥光，徑至驛庭上，只聽得他三人還念「南無救生藥師佛」哩。 他也心中暗喜，近前叫：「師父，我來也。陰風之起何如？」八戒道：「好陰 風。」三藏道：「救兒之事，卻怎麼說？」行者道：「已一一救他出去，待我 們起身時送還。」長老謝了又謝，方才就寢。</p><p>至天曉，三藏醒來，遂結束齊備道：「悟空，我趁早朝，倒換關文去也。」行 者道：「師父，你自家去，恐不濟事，待老孫和你同去，看那國丈邪正如何。」 三藏道：「你去卻不肯行禮，恐國王見怪。」行者道：「我不現身，暗中跟隨 你，就當保護。」三藏甚喜，吩咐八戒、沙僧看守行李、馬匹，卻才舉步。這 驛丞又來相見，看這長老打扮起來，比昨日又甚不同。但見他： 身上穿一領錦襴異寶佛袈裟，頭戴金頂毘盧帽。九環錫杖手中拿，胸藏一點神 光妙。通關文牒緊隨身，包裹袋中纏錦套。行似阿羅降世間，誠如活佛真容貌。</p></div> </div>