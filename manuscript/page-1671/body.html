<div class="leaf "><div class="inner justify"><p>那驛丞相見禮畢，附耳低言，只教莫管閑事。三藏點頭應聲。大聖閃在門傍， 念個咒語，搖身一變，變做個蟭蟟蟲兒，嚶的一聲，飛在三藏帽兒上。出了館 驛，徑奔朝中。</p><p>及到朝門外，見有黃門官，即施禮道：「貧僧乃東土大唐差往西天取經者。今 到貴地，理當倒換關文，意欲見駕，伏乞轉奏轉奏。」那黃門官果為傳奏。國 王喜道：「遠來之僧，必有道行。」教請進來。黃門官復奉旨，將長老請入。 長老階下朝見畢，復請上殿賜坐。長老又謝恩坐了。只見那國王相貌尪羸，精 神倦怠：舉手處，揖讓差池；開言時，聲音斷續。長老將文牒獻上，那國王眼 目昏朦，看了又看，方才取寶印，用了花押，遞與長老。長老收訖。</p><p class=" stretch-last-line ">那國王正要問取經原因，只聽得當駕官奏道：「國丈爺爺來矣。」那國王即扶 著近侍小宦，掙下龍床，躬身迎接。慌得那長老急起身，側立於傍。回頭觀</p></div> </div>