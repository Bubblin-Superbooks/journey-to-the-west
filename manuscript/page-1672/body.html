<div class="leaf "><div class="inner justify"><p class="no-indent  ">看，原來是一個老道者，自玉階前，搖搖擺擺而進。但見他： 頭上戴一頂淡鵝黃九錫雲錦紗巾，身上穿一領箸頂梅沉香綿絲鶴氅。腰間繫一 條紉藍三股攢絨帶，足下踏一對麻經葛緯雲頭履。手中拄一根九節枯藤盤龍拐 杖，胸前掛一個描龍刺鳳團花錦囊。玉面多光潤，蒼髯頷下飄。金睛飛火焰， 長目過眉梢。行動雲隨步，逍遙香霧饒。階下眾官都拱接，齊呼國丈進王朝。</p><p>那國丈到寶殿前，更不行禮，昂昂烈烈，徑到殿上。國王欠身道：「國丈仙 蹤，今喜早降。」就請左手繡墩上坐。</p><p class=" stretch-last-line ">三藏起一步，躬身施禮道：「國丈大人，貧僧問訊了。」那國丈端然高坐，亦 不回禮，轉面向國王道：「僧家何來？」國王道：「東土唐朝差上西天取經 者，今來倒驗關文。」國丈笑道：「西方之路，黑漫漫有甚好處？」三藏道： 「自古西方乃極樂之勝境，如何不好？」那國王問道：「朕聞上古有云：『僧</p></div> </div>