<div class="leaf "><div class="inner justify"><p class="no-indent  ">是佛家弟子。』端的不知為僧可能不死，向佛可能長生？」三藏聞言，急合掌 應道： 「為僧者，萬緣都罷；了性者，諸法皆空。大智閑閑，澹泊在不生之內；真機 默默，逍遙於寂滅之中。三界空而百端治，六根淨而千種窮。若乃堅誠知覺， 須當識心：心淨則孤明獨照，心存則萬境皆清。真容無欠亦無餘，生前可見； 幻相有形終有壞，分外何求？行功打坐，乃為入定之原；佈惠施恩，誠是修行 之本。大巧若拙，還知事事無為；善計非籌，必須頭頭放下。但使一心不動， 萬行自全；若云採陰補陽，誠為謬語。服餌長壽，實乃虛詞。只要塵塵緣總 棄，物物色皆空。素素純純寡愛慾，自然享壽永無窮。」</p><p class=" stretch-last-line ">那國丈聞言，付之一笑。用手指定唐僧道：「呵呵呵，你這和尚滿口胡柴。寂 滅門中，須云認性。你不知那性從何而滅，枯坐參禪，盡是些盲修瞎煉。俗語 云：『坐坐坐，你的屁股破。火熬煎，反成禍。』更不知我這：</p></div> </div>