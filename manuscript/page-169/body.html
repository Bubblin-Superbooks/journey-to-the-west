<div class="leaf "><div class="inner justify"><p class="no-indent  ">一顆定顏珠，休教損壞了，日後好還魂報仇。又道：「汝今真魂，權且在我水府 中做個都領。」光蕊叩頭拜謝，龍王設宴相待不題。</p><p>卻說殷小姐痛恨劉賊，恨不食肉寢皮。只因身懷有孕，未知男女，萬不得已，權 且勉強相從。轉盼之間，不覺已到江州。吏書門皂，俱來迎接。所屬官員，公堂 設宴相敘。劉洪道：「學生到此，全賴諸公大力匡持。」屬官答道：「堂尊大魁 高才，自然視民如子，訟簡刑清。我等合屬有賴，何必過謙？」公宴已罷，眾人 各散。</p><p class=" stretch-last-line ">光陰迅速。一日，劉洪公事遠出。小姐在衙思念婆婆、丈夫，在花亭上感嘆。忽 然身體困倦，腹內疼痛，暈悶在地，不覺生下一子。耳邊有人囑曰：「滿堂嬌， 聽吾叮囑：吾乃南極星君，奉觀音菩薩法旨，特送此子與你。異日聲名遠大，非 比等閑。劉賊若回，必害此子，汝可用心保護。汝夫已得龍王相救，日後夫妻相</p></div> </div>