<div class="leaf "><div class="inner justify"><p class="no-indent  ">五彩盈門，異香滿座。桌掛繡緯生錦豔，地鋪紅毯晃霞光。寶鴨內，沉檀香 裊；御筵前，蔬品香馨。看盤高果砌樓臺，龍纏斗糖擺走獸。鴛鴦錠，獅仙 糖，似模似樣；鸚鵡杯，鷺鶿杓，如相如形。席前果品般般盛，案上齋殽件件 精。魁圓繭栗，鮮荔桃子。棗兒柿餅味甘甜，松子葡萄香膩酒。幾般蜜食，數 品蒸酥。油炸糖澆，花團錦砌。金盤高壘大，銀碗滿盛香稻飯。辣湯水粉條 長，香噴噴相連添換美。說不盡蘑菇、木耳、嫩筍、黃精，十香素菜，百味珍 饈。往來綽摸不曾停，進退諸般皆盛設。</p><p>當時敘了坐次：壽星首席，長老次席，國王前席，行者、八戒、沙僧側席。傍 又有兩三個大師相陪左右。即命教坊司動樂。國王擎著紫霞杯，一一奉酒。惟 唐僧不飲。八戒向行者道：「師兄，果子讓你，湯飯等須請讓我受用受用。」 那獃子不分好歹，一齊亂上，但來的吃個精空。</p></div> </div>