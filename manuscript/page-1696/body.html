<div class="leaf "><div class="inner justify"><p class="no-indent  ">亦皆盞添淨水，爐焚真香，又送出城。</p><p>忽聽得半空中一聲風響，路兩邊落下一千一百一十一個鵝籠，內有小兒啼哭， 暗中有原護的城隍、土地、社令、真官、五方揭諦、四值功曹、六丁六甲、護 教伽藍等眾，應聲高叫道：「大聖，我等前蒙吩咐，攝去小兒鵝籠，今知大聖 功成起行，一一送來也。」那國王妃后與一應臣民，又俱下拜。行者望空道： 「有勞列位，請各歸祠，我著民間祭祀謝你。」呼呼淅淅，陰風又起而退。</p><p class=" stretch-last-line ">行者叫城裏人家來認領小兒。當時傳播，俱來各認出籠中之兒，歡歡喜喜，抱 出叫哥哥，叫肉兒，跳的跳，笑和笑，都叫：「扯住唐朝爺爺，到我家奉謝救 兒之恩。」無大無小，若男若女，都不怕他相貌之醜，抬著豬八戒，扛著沙和 尚，頂著孫大聖，撮著唐三藏，牽著馬，挑著擔，一擁回城。那國王也不能禁</p></div> </div>