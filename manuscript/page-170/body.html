<div class="leaf "><div class="inner justify"><p class="no-indent  ">會，子母團圓，雪冤報仇有日也。謹記吾言。快醒，快醒。」言訖而去。</p><p>小姐醒來，句句記得，將子抱定，無計可施。忽然劉洪回來，一見此子，便要淹 殺。小姐道：「今日天色已晚，容待明日拋去江中。」幸喜次早劉洪忽有緊急公 事遠出。小姐暗思：「此子若待賊人回來，性命休矣。不如及早拋棄江中，聽其 生死。倘或皇天見憐，有人救得，收養此子，他日還得相逢。」但恐難以識認， 即咬破手指，寫下血書一紙，將父母姓名、跟腳緣由，備細開載﹔又將此子左腳 上一個小指，用口咬下，以為記驗。取貼身汗衫一件，包裹此子，乘空抱出衙門 。幸喜官衙離江不遠。小姐到了江邊，大哭一場。正欲拋棄，忽見江岸岸側飄起 一片木板，小姐即朝天拜禱，將此子安在板上，用帶縛住，血書繫在胸前，推放 江中，聽其所之。小姐含淚回衙不題。</p></div> </div>