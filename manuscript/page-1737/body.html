<div class="leaf "><div class="inner justify"><p class="no-indent  ">頂摩碧漢，峰接青霄。周圍雜樹萬萬千，來往飛禽喳喳噪。虎豹成陣走，獐鹿打 叢行。向陽處，琪花瑤草馨香；背陰方，臘雪頑冰不化。崎嶇峻嶺，削壁懸崖。 直立高峰，灣環深澗。松鬱鬱，石磷磷，行人見了悚其心。打柴樵子全無影，採 藥仙童不見蹤。眼前虎豹能興霧，遍地狐狸亂弄風。</p><p>八戒道：「哥呵，這山如此嶮峻，必有妖邪。」行者道：「不消說了，山高原有 怪，嶺峻豈無精？」叫：「沙僧，我和你且在此，著八戒先下山凹裏打聽打聽， 看那條路好走，端的可有洞府，再看是那裏開門，俱細細打探，我們好一齊去尋 師父救他。」八戒道：「老豬晦氣，先拿我頂缸。」行者道：「你夜來說都在你 身上，如何打仰？」八戒道：「不要嚷，等我去。」獃子放下鈀，抖抖衣裳，空 著手，跳下高山，找尋路徑。</p><p>這一去，畢竟不知好歹如何，且聽下回分解。</p></div> </div>