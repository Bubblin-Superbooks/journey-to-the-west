<div class="leaf "><div class="inner justify"><p class="no-indent  ">店內。將些房錢賃屋一間，與婆婆棲身。又將盤纏與婆婆道：「我此去，只月餘 就回。」</p><p>隨即辭了婆婆，徑往京城。尋到皇城東街殷丞相府上，與門上人道：「小僧是親 戚，來探相公。」門上人稟知丞相，丞相道：「我與和尚並無親眷。」夫人道： 「我昨夜夢見我女兒滿堂嬌來家，莫不是女婿有書信回來也？」丞相便教請小和 尚來到廳上。小和尚見了丞相與夫人，哭拜在地，就懷中取出一封書來，遞與丞 相。丞相拆開，從頭讀罷，放聲痛哭。夫人問道：「相公，有何事故？」丞相道 ：「這和尚是我與你的外孫。女婿陳光蕊被賊謀死，滿堂嬌被賊強占為妻。」夫 人聽罷，亦痛哭不止。丞相道：「夫人休得煩惱，來朝奏知主上，親自統兵，定 要與女婿報仇。」</p><p class=" stretch-last-line ">次日，丞相入朝，啟奏唐王曰：「今有臣婿狀元陳光蕊，帶領家小江州赴任，被</p></div> </div>