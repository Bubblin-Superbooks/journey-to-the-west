<div class="leaf "><div class="inner justify"><p>立在雲端裏，往下觀看。只見那城中喜氣沖融，祥光蕩漾。行者道：「好個去 處，為何滅法？」看一會，漸漸天昏，又見那： 十字街燈光燦爛，九重殿香藹鐘鳴。七點皎星照碧漢，八方客旅卸行蹤。六軍 營，隱隱的畫角才吹；五鼓樓，點點的銅壺初滴。四邊宿霧昏昏，三市寒煙藹 藹。兩兩夫妻歸繡幙，一輪明月上東方。</p><p>他想著：「我要下去，到街坊打看路逕，這般個嘴臉，撞見人，必定說是和尚。 等我變一變了。」捻著訣，念動真言，搖身一變，變做個撲燈蛾兒： 形細翼磽輕巧，滅燈撲燭投明。本來面目化生成。腐草中間靈應。每愛炎光觸 燄，忙忙飛繞無停。紫衣香翅趕流螢。最喜夜深風靜。</p><p class=" stretch-last-line ">但見他翩翩翻翻，飛向六街三市，傍房簷，近屋角。正行時，忽見那隅頭拐角上 一彎子人家，家家門首掛著個燈籠兒。他道：「這人家過元宵哩，怎麼挨排兒都</p></div> </div>