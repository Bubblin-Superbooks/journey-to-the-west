<div class="leaf "><div class="inner justify"><p class="no-indent  ">衙勸解。小姐道：「吾聞『婦人從一而終』。痛夫已被賊人所殺，豈可靦顏從賊 ？止因遺腹在身，只得忍恥偷生。今幸兒已長大，又見老父提兵報仇，為女兒者 ，有何面目相見？惟有一死以報丈夫耳。」丞相道：「此非我兒以盛衰改節，皆 因出乎不得已，何得為恥？」父子相抱而哭，玄奘亦哀哀不止。丞相拭淚道： 「你二人且休煩惱﹔我今已擒捉仇賊，且去發落去來。」即起身到法場。恰好江 州同知亦差哨兵拿獲水賊李彪解到。丞相大喜，就令軍牢押過劉洪、李彪，每人 痛打一百大棍，取了供狀，招了先年不合謀死陳光蕊情由，先將李彪釘在木驢上 ，推去市曹，剮了千刀，梟首示眾訖。把劉洪拿到洪江渡口，先年打死陳光蕊處 。丞相與小姐、玄奘三人親到江邊，望空祭奠，活剜取劉洪心肝，祭了光蕊，燒 了祭文一道。</p><p class=" stretch-last-line ">三人望江痛哭，早已驚動水府，有巡海夜叉將祭文呈與龍王。龍王看罷，就差鱉</p></div> </div>