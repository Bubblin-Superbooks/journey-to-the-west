<div class="leaf "><div class="inner justify"><p class="no-indent  ">　　　　名揚宇宙方方曉，智貫乾坤處處留。 　　　　今幸皈依從釋教，扶持長老向西遊。 　　　　逢山開路無人阻，遇水支橋有怪愁。 　　　　林內施威擒虎豹，崖前復手捉貔貅。 　　　　東方果正來西域，那個妖邪敢出頭？ 　　　　孽畜傷師真可恨，管教時下命將休。」</p><p class=" stretch-last-line ">那怪聞言，又驚又恨，咬著牙，跳近前來，使鐵杵望行者就打。行者輕輕的用 棒架住，還要與他講話，那八戒忍不住，掣鈀亂築那怪的先鋒。先鋒帥眾齊 來。這一場在山中平地處混戰，真是好殺： 東土大邦上國僧，西方極樂取真經。南山大豹噴風霧，路阻深山獨顯能。施巧 計，弄乖伶，無知誤捉大唐僧。相逢行者神通廣，更遭八戒有聲名。群妖混戰 山平處，塵土紛飛天不清。那陣上小妖呼哮，槍刀亂舉；這壁廂神僧叱喝，鈀 棒齊興。大聖英雄無敵手，悟能精壯喜夯來。南禺老怪，部下先鋒，都為唐僧</p></div> </div>