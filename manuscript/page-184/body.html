<div class="leaf "><div class="inner justify"><p class="no-indent stretch-last-line ">那水秀，不如我的山青。」張稍道：「你山青不如我的水秀。有一《蝶戀花》詞 為證。詞曰： 煙波萬里扁舟小，靜依孤篷，西施聲音遶。滌慮洗心名利少，閑攀蓼穗蒹葭草。 　　　　數點沙鷗堪樂道，柳岸蘆灣，妻子同歡笑。一覺安眠風浪消，無榮無辱 無煩惱。」 李定道：「你的水秀，不如我的山青。也有個《蝶戀花》詞為證。詞曰： 　　　　雲林一段松花滿，默聽鶯啼，巧舌如調管。紅瘦綠肥春正暖，倏然夏至 光陰轉。 　　　　又值秋來容易換，黃花香，堪供玩。迅速嚴冬如指撚，逍遙四季無人管。」 漁翁道：「你山青不如我水秀，受用些好物。有一《鷓鴣天》為證： 　　　　仙鄉雲水足生涯，擺櫓橫舟便是家。活剖鮮鱗烹綠鱉，旋蒸紫蟹煮紅蝦。 　　　　青蘆筍，水荇芽，菱角雞頭更可誇。嬌藕老蓮芹葉嫩，慈菇茭白鳥英花。」 樵夫道：「你水秀不如我山青，受用些好物。亦有一《鷓鴣天》為證：</p></div> </div>