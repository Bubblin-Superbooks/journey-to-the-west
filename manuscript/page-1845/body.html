<div class="leaf "><div class="inner justify"><p>水水山山災不脫，妖妖怪怪命難逃。</p><p>心心只為經三藏，念念仍求上九霄。</p><p>碌碌勞勞何日了，幾時行滿轉唐朝？」</p><p>樵子聞言道：「老爺切莫憂思。這條大路，向西方不滿千里，就是天竺國，極樂 之鄉也。」長老聞言，翻身下馬道：「有勞遠涉。既是大路，請樵哥回府，多多 拜上令堂老安人：適間厚擾盛齋，貧僧無甚相謝，只是早晚誦經，保佑你母子平 安，百年長壽。」那樵子喏喏相辭，復回本路。師徒遂一直投西。正是： 　　　　降怪解冤離苦厄，受恩上路用心行。</p><p>畢竟不知還有幾日得到西天，且聽下回分解。</p><p>第八十七回 鳳仙郡冒天止雨　孫大圣勸善施霖</p><p>大道幽深，如何消息，說破鬼神惊駭。挾藏宇宙，剖判玄光，真樂世間無賽。 靈鷲峰前，寶珠拈出，明映五般光彩。照乾坤上下群生，知者壽同山海。</p></div> </div>