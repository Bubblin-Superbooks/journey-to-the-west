<div class="leaf "><div class="inner justify"><p class="no-indent stretch-last-line ">　　　　崔巍峻嶺接天涯，草舍茅庵是我家。醃臘雞鵝強蟹鱉，獐兔鹿勝魚蝦。 　　　　香椿葉，黃楝芽，竹筍山茶更可誇。紫李紅桃梅杏熟，甜梨酸棗木樨花。」 漁翁道：「你山青真個不如我的水秀。又有《天仙子》一首： 　　　　一葉小舟隨所寓，萬疊煙波無恐懼。垂鉤撒網捉鮮鱗，沒醬膩，偏有味 ，老妻稚子團圓會。 　　　　魚多又貨長安市，換得香醪吃個醉。簑衣當被臥秋江，鼾鼾睡，無憂慮 ，不戀人間榮與貴。」 樵子道：「你水秀還不如我的山青。也有《天仙子》一首： 　　　　茆舍數椽山下蓋，松竹梅蘭真可愛。穿林越嶺覓乾柴，沒人怪，從我賣 ，或少或多憑世界。 　　　　將錢沽酒隨心快，瓦缽磁甌殊自在。酕醄醉了臥松陰，無掛礙，無利害 ，不管人間興與敗。」 漁翁道：「李兄，你山中不如我水上生意快活。有一《西江月》為證： 　　　　紅蓼花繁映月，黃蘆葉亂搖風。碧天清遠楚江空，牽攪一潭星動。</p></div> </div>