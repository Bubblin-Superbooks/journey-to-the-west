<div class="leaf "><div class="inner justify"><p class="no-indent stretch-last-line ">　　　　入網大魚作隊，吞鉤小鱖成叢。得來烹煮味偏濃，笑傲江湖打鬨。」 樵夫道：「張兄，你水上還不如我山中的生意快活。亦有《西江月》為證： 　　　　敗葉枯藤滿路，破梢老竹盈山。女蘿乾葛亂牽攀，折取收繩殺擔。 　　　　蟲蛀空心榆柳，風吹斷頭松柟。採來堆積備冬寒，換酒換錢從俺。」 漁翁道：「你山中雖可比過，還不如我水秀的幽雅。有一《臨江仙》為證： 　　　　潮落旋移孤艇去，夜深罷棹歌來。簑衣殘月甚幽哉，宿鷗驚不起，天際 彩雲開。 　　　　困臥蘆洲無個事，三竿日上還捱。隨心儘意自安排，朝臣寒待漏，怎似 我寬懷。」 樵夫道：「你水秀的幽雅，還不如我山青更幽雅。亦有《臨江仙》可證： 　　　　蒼徑秋高拽斧去，晚涼抬擔回來。野花插鬢更奇哉，撥雲尋路出，待月 叫門開。 　　　　稚子山妻欣笑接，草床木枕攲捱。蒸梨炊黍旋鋪排，甕中新釀熟，真個 壯幽懷。」</p></div> </div>