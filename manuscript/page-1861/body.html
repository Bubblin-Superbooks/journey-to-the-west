<div class="leaf "><div class="inner justify"><p>行者正與鄧、辛、張、陶，令閃電娘子在空中調弄，只見眾神都到，合會一天。 那其間風云際會，甘雨滂沱。好雨：</p><p>漠漠濃云，蒙蒙黑霧。雷車轟轟，閃電灼灼。滾滾狂風，淙淙驟雨。所謂一念 回天，萬民滿望。全虧大聖施元運，萬里江山處處陰。好雨傾河倒海，蔽野迷 空。檐前垂瀑布，窗外響玲瓏。萬戶千門人念佛，六街三市水流洪。東西河道 條條滿，南北溪灣處處通。槁苗得潤，枯木回生。田疇麻麥盛，村堡豆糧升。 客旅喜通販賣，農夫愛爾耘耕。從今黍稷多條暢，自然稼穡得豐登。風調雨順 民安樂，海晏河清享太平。 一日雨下足了三尺零四十二點，眾神盎漸漸收回。孫大圣厲聲高叫道：“那四 部眾神，且暫停雲從，待老孫去叫郡侯拜謝列位。列位可撥開雲霧，各現真 身，與這凡夫親眼看看，他才信心供奉也。”眾神听說，只得都停在空中。</p></div> </div>