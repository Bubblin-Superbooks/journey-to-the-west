<div class="leaf "><div class="inner justify"><p>一日筵，二日宴；今日酬，明日謝；扳留將有半月，只等寺院生祠完備。一 日，郡侯請四眾往觀。唐僧驚訝道：“功程浩大，何成之如此速耶？”郡侯 道：“下官催趲人工，晝夜不息，急急命完，特請列位老爺看看。”行者笑 道：“果是賢才能幹的好賢侯也！”即時都到新寺。見那殿閣巍峨，山門壯 麗，俱稱贊不已。行者請師父留一寺名。三藏道：“有，留名當喚做‘甘霖 普濟寺’。”郡侯稱道：“甚好，甚好！”用金貼廣招僧眾，侍奉香火。殿 左邊立起四眾生祠，每年四時祭祀；又起蓋雷神、龍神等廟，以答神功。看 畢，即命趲行。那一郡人民，知久留不住，各備贐儀，分文不受。因此，合 郡官員人等，盛張鼓樂，大展旌幢，送有三十里遠近，猶不忍別，遂掩淚目 送，直至望不見方回。這正是： 碩德神僧留普濟，齊天大圣廣施恩。</p><p>畢竟不知此去還有幾日方見如來，且聽下回分解。</p></div> </div>