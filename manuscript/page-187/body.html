<div class="leaf "><div class="inner justify"><p class="no-indent  ">漁翁道：「這都是我兩個生意，贍身的勾當，你卻沒有我閑時節的好處。有詩為 證。詩曰： 　　　　閑看蒼天白鶴飛，停舟溪畔掩蒼扉。 　　　　倚篷教子搓?線，罷棹同妻晒網圍。 　　　　性定果然如浪靜，身安自是覺風微。 　　　　綠簑青笠隨時著，勝掛朝中紫綬衣。」 樵夫道：「你那閑時又不如我的閑時好也。亦有詩為證。詩曰： 　　　　閑觀縹緲白雲飛，獨坐茅庵掩竹扉。 　　　　無事訓兒開卷讀，有時對客把棋圍。 　　　　喜來策杖歌芳徑，興到攜琴上翠微。 　　　　草履麻絛粗布被，心寬強似著羅衣。」</p><p class=" stretch-last-line ">張稍道：「李定，我兩個真是微吟可相狎，不須檀板共金樽。但散道詞章，不為 稀罕。且各聯幾句，看我們漁樵攀話何如？」李定道：「張兄言之最妙 。請兄先吟。」 　　　　「舟停綠水煙波內，家住深山曠野中。 　　　　偏愛溪橋春水漲，最憐岩岫曉雲蒙。</p></div> </div>