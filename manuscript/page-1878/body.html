<div class="leaf "><div class="inner justify"><p class="no-indent  ">結彩飄颻，香煙馥郁。戧金桌子掛絞綃，晃人眼目；彩漆椅兒鋪錦繡，添座風 光。樹果新鮮，茶湯香噴。三五道閑食清甜，一兩餐饅頭豐潔。蒸酥蜜煎更奇 哉，油炸糖澆真美矣。有幾瓶香糯素酒，斟出來，賽過瓊漿；獻幾番陽羨仙茶， 捧到手，香欺丹桂。般般品品皆齊備，色色行行盡出奇。</p><p>一壁廂叫承應的歌舞吹彈，撮弄演戲。他師徒們並王父子盡樂一日。</p><p>不覺天晚，散了酒席。又叫即於暴紗亭鋪設床幃，請師安宿。待明早竭誠焚香，</p><p>再拜求傳武藝。眾皆聽從，即備香湯，請師沐浴，眾卻歸寢。此時那：</p><p>眾鳥高棲萬簌沉，詩人下榻罷哦吟。</p><p>銀河光顯天彌亮，野徑荒涼草更深。</p><p>砧杵叮咚敲別院，關山杳窵動鄉心。</p><p>寒蛩聲朗知人意，嚦嚦床頭破夢魂。</p></div> </div>