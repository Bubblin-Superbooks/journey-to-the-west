<div class="leaf "><div class="inner justify"><p class="no-indent  ">　　　　龍門鮮鯉時烹煮，蟲蛀乾柴日燎烘。 　　　　釣網多般堪贍老，擔繩二事可容終。 　　　　小舟仰臥觀飛雁，草徑斜欹聽唳鴻。 　　　　口舌場中無我分，是非海內少吾蹤。 　　　　溪邊掛晒繒如錦，石上重磨斧似鋒。 　　　　秋月暉暉常獨釣，春山寂寂沒人逢。 　　　　魚多換酒同妻飲，柴剩沽壺共子叢。 　　　　自唱自斟隨放蕩，長歌長嘆任顛風。 　　　　呼兄喚弟邀船夥，挈友攜朋聚野翁。 　　　　行令猜拳頻遞盞，拆牌道字漫傳鐘。 　　　　烹蝦煮蟹朝朝樂，炒鴨爊雞日日豐。 　　　　愚婦煎茶情散淡，山妻造飯意從容。 　　　　曉來舉杖淘輕浪，日出擔柴過大衝。 　　　　雨後披簑擒活鯉，風前弄斧伐枯松。 　　　　潛蹤避世妝痴蠢，隱姓埋名作啞聾。」</p><p class=" stretch-last-line ">張稍道：「李兄，我才僭先起句，今到我兄，也先起一聯，小弟亦當續之。」 　　　　「風月佯狂山野漢，江湖寄傲老餘丁。</p></div> </div>