<div class="leaf "><div class="inner justify"><p class="no-indent  ">之不精，如畫虎不成反類狗也。古人云：『訓教不嚴師之惰，學問無成子之罪。』 汝等既有誠心，可去焚香來拜了天地，我先傳你些神力，然後可授武藝。」</p><p>三個小王子聞言，滿心歡喜。即便親抬香案，沐手焚香，朝天禮拜。拜畢，請師 傳法。行者轉下身來，對唐僧行禮道：「告尊師，恕弟子之罪。自當年在兩界山 蒙師父大德救脫弟子，秉教沙門，一向西來，雖不曾重報師恩，卻也曾渡水登 山，竭盡心力。今來佛國之鄉，幸遇賢王三子，投拜我等，欲學武藝。彼既為我 等之徒弟，即為我師之徒孫也。謹稟過我師，庶好傳授。」三藏十分大喜。八 戒、沙僧見行者行禮，也即轉身朝三藏磕頭道：「師父，我等愚魯，拙口鈍腮， 不會說話。望師父高坐法位，也讓我兩個各招個徒弟耍耍，也是西方路上之憶 念。」三藏俱欣然允之。</p></div> </div>