<div class="leaf "><div class="inner justify"><p class="no-indent  ">　　　　清閑有分隨瀟灑，口舌無聞喜太平。 　　　　月夜身眠茅屋穩，天昏體蓋箬簑輕。 　　　　忘情結識松梅友，樂意相交鷗鷺盟。 　　　　名利心頭無算計，干戈耳畔不聞聲。 　　　　隨時一酌香醪酒，度日三餐野菜羹。 　　　　兩束柴薪為活計，一竿鉤線是營生。 　　　　閑呼稚子磨鋼斧，靜喚憨兒補舊繒。 　　　　春到愛觀楊柳綠，時融喜看荻蘆青。 　　　　夏天避暑修新竹，六月乘涼摘嫩菱。 　　　　霜降雞肥常日宰，重陽蟹壯及時烹。 　　　　冬來日上還沉睡，數九天高自不寒。 　　　　八節山中隨放性，四時湖裏任陶情。 　　　　採薪自有仙家興，垂釣全無世俗形。 　　　　門外野花香豔豔，船頭綠水浪平平。 　　　　身安不說三公位，性定強如十里城。 　　　　十里城高防閫令，三公位顯聽宣聲。 　　　　樂山樂水真是罕，謝天謝地謝神明。」</p></div> </div>