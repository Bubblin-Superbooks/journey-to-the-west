<div class="leaf "><div class="inner justify"><p>龍王依奏，遂棄寶劍，也不興雲雨，出岸上，搖身一變，變作一個白衣秀士，真 個： 丰姿英偉，聳壑昂霄。步履端祥，循規蹈矩。語言遵孔孟，禮貌體周文。身穿玉 色羅襴服，頭戴逍遙一字巾。</p><p class=" stretch-last-line ">上路來，拽開雲步，徑到長安城西門大街上。只見一簇人，擠擠雜雜，鬧鬧哄哄 。內有高談闊論的道：「屬龍的本命，屬虎的相沖。寅辰巳亥，雖稱合局，但怕 的是日犯歲君。」龍王聞言，情知是賣卜之處。走上前，分開眾人，望裏觀看。 只見： 四壁珠璣，滿堂綺繡。寶鴨香無斷，磁瓶水恁清。兩邊羅列王維畫，座上高懸鬼 谷形。端溪硯，金煙墨，相襯著霜毫大筆﹔火珠林，郭璞數，謹對了臺政新經。 六爻熟諳，八卦精通。能知天地理，善曉鬼神情。一槃子午安排定，滿腹星辰佈 列清。真個那未來事，過去事，觀如月鏡﹔幾家興，幾家敗，鑑若神明。知凶定</p></div> </div>