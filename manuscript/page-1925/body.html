<div class="leaf "><div class="inner justify"><p class="no-indent  ">拜佛與悟禪心重，故不以此為念。今日乃正月十三，到晚就試燈。後日十五上 元。直至十八九，方才謝燈。我這裏人家好事，本府太守老爺愛民，各地方俱 高張燈火，徹夜笙簫。還有個金燈橋，乃上古傳留，至今豐盛。老爺們寬住數 日，我荒山頗管待得起。」唐僧無奈，遂俱住下。當晚只聽得佛殿上鐘鼓喧 天，乃是街坊眾信人等送燈來獻佛。唐僧等都出方丈來看了燈，各自歸寢。</p><p class=" stretch-last-line ">次日，寺僧又獻齋。吃罷，同步後園閑耍。果然好個去處，正是： 　　　　時維正月，歲屆新春。園林幽雅，景物妍森。四時花木爭奇，一派峰 巒疊翠。芳草階前萌動，老梅枝上生馨。紅入桃花嫩，青歸柳色新。金谷園富 麗休誇，《輞川圖》流風慢說。水流一道，野鳧出沒無常；竹種千竿，墨客推 敲未定。芍藥花、牡丹花、紫薇花、含笑花，天機方醒；山茶花、紅梅花、迎</p></div> </div>