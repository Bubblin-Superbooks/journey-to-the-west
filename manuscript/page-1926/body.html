<div class="leaf "><div class="inner justify"><p class="no-indent  ">春花、瑞香花，艷質先開。陰崖積雪猶含凍，遠樹浮煙已帶春。又見那鹿向池 邊照影，鶴來松下聽琴。東幾廈，西幾亭，客來留宿；南幾堂，北幾塔，僧靜 安禪。花卉中，有一兩座養性樓，重簷高拱；山水內，有三四處煉魔室，靜几 明窗。真個是天然堪隱逸，又何須他處覓蓬瀛。</p><p>師徒們玩賞一日，殿上看了燈，又都去看燈遊戲。但見那： 瑪瑙花城，琉璃仙洞，水晶雲母諸宮：似重重錦繡，疊疊玲瓏。星橋影晃乾坤 動，看數株火樹搖紅。六街簫鼓，千門璧月，萬戶香風。幾處鰲峰高聳，有魚 龍出海，鸞鳳騰空。羨燈光月色，和氣融融。綺羅隊裏，人人喜聽笙歌。車馬 轟轟：看不盡花容玉貌，風流豪俠，佳景無窮。</p><p>三藏與眾僧在本寺裏看了燈，又到東關廂各街上遊戲。到二更時，方才回轉安 置。</p><p class=" stretch-last-line ">次日，唐僧對眾僧道：「弟子原有掃塔之願，趁今日上元佳節，請院主開了塔</p></div> </div>