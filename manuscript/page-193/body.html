<div class="leaf "><div class="inner justify"><p class="no-indent  ">吉，斷死言生。開談風雨迅，下筆鬼神驚。招牌有字書名姓，神課先生袁守誠。</p><p>此人是誰？原來是當朝欽天監臺正先生袁天罡的叔父，袁守誠是也。那先生果然 相貌稀奇，儀容秀麗﹔名揚大國，術冠長安。龍王入門來，與先生相見。禮畢， 請龍上坐，童子獻茶。先生問曰：「公來問何事？」龍王曰：「請卜天上陰晴事 如何。」先生即袖傳一課，斷曰：「雲迷山頂，霧罩林梢。若占雨澤，准在明朝 。」龍王曰：「明日甚時下雨？雨有多少尺寸？」先生道：「明日辰時布雲，巳 時發雷，午時下雨，未時雨足，共得水三尺三寸零四十八點。」龍王笑曰：「此 言不可作戲。如是明日有雨，依你斷的時辰、數目，我送課金五十兩奉謝﹔若無 雨，或不按時辰、數目，我與你實說：定要打壞你的門面，扯碎你的招牌，即時 趕出長安，不許在此惑眾。」先生忻然而答：「這個一定任你。請了，請了。明 朝雨後來會。」</p></div> </div>