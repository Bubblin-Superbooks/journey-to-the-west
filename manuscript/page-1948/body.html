<div class="leaf "><div class="inner justify"><p class="no-indent  ">父該有此難，汝等卻不知也。」眾僧聽此言，又磕頭禮拜。行者出得門，打個 哨，即時不見。</p><p class=" stretch-last-line ">好大聖，早至西天門外。忽見太白金星與增長天王、殷、朱、陶、許四大靈官講 話。他見行者來，都慌忙施禮道：「大聖那裏去？」行者道：「因保唐僧行至天 竺國東界金平府旻天縣，我師被本縣慈雲寺僧留賞元宵。比至金燈橋，有金燈三 盞，點燈用酥合香油，價貴白金五萬餘兩，年年有諸佛降祥受用。正看時，果有 三尊佛像降臨。我師不識好歹，上橋就拜。我說不是好人，早被他侮暗燈光，連 油並我師一風攝去。我隨風追襲，至天曉，到一山，幸四功曹報道：那山名青龍 山，山有玄英洞。洞有三怪，名辟寒大王、辟暑大王、辟塵大王。老孫急上門尋 討，與他賭鬥一陣，未勝。是我變化入裏，見師父鎖住未傷，隨解了欲出，又被 他知覺，我遂走了。後又同八戒、沙僧苦戰，復被他將二人也捉去綑了。老孫因</p></div> </div>