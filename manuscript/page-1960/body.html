<div class="leaf "><div class="inner justify"><p class="no-indent  ">拿上界去，進貢玉帝，回繳聖旨。把自己帶來的二隻，留一隻在府堂鎮庫，以作 向後免徵燈油之證；自己帶一隻去，獻靈山佛祖。四星心中大喜。即時拜別大 聖，忽駕彩雲回奏而去。</p><p>府縣官留住他師徒四眾，大排素宴，遍請鄉官陪奉。一壁廂出給告示，曉諭軍民 人等，下年不許點設金燈，永蠲買油大戶之役。一壁廂叫屠子宰剝，犀牛之皮硝 熟燻乾，製造鎧甲；把肉普給官員人等。又一壁廂動支枉罰無礙錢糧，買民間空 地，起建四星降妖之廟，又為唐僧四眾建立生祠，各各樹碑刻文，用傳千古，以 為報謝。</p><p class=" stretch-last-line ">師徒們索性寬懷領受。又被那二百四十家燈油大戶這家酬，那家請，略無虛刻。 八戒遂心滿意受用，把洞裏搜來的寶物，每樣各籠些須在袖，以為各家齋筵之 賞。住經個月，猶不得起身。長老吩咐：「悟空，將餘剩的寶物盡送慈雲寺僧， 以為酬禮。瞞著那些大戶人家，天不明走罷。恐只管貪樂，誤了取經，惹佛祖見</p></div> </div>