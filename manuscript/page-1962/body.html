<div class="leaf "><div class="inner justify"><p class="no-indent  ">　　　　暗放玉籠飛彩鳳，私開金鎖走蛟龍。</p><p>畢竟不知天明時，酬謝之家端的如何，且聽下回分解。</p><p>第九三回 給孤園問古談因　天竺國朝王遇偶</p><p>起念斷然有愛，留情必定生災。靈明何事辨三臺。行滿自歸元海。不論成仙成 佛，須從個裏安排。清清淨淨絕塵埃。果正飛昇上界。</p><p>卻說寺僧天明不見了三藏師徒，都道：「不曾留得，不曾別得，不曾求告得，清 清的把個活菩薩放得走了。」正說處，只見南關廂有幾個大戶來請。眾僧撲掌 道：「昨晚不曾防禦，今夜都駕雲去了。」眾人齊望空拜謝。此言一講，滿城中 官員人等盡皆知之。叫此大戶人家，俱治辦五牲花果，往生祠祭獻酬恩不題。</p><p class=" stretch-last-line ">卻說唐僧四眾餐風宿水，一路平寧，行有半個多月。忽一日，見座高山。唐僧又 悚懼道：「徒弟，那前面山嶺峻峭，是必小心。」行者笑道：「這邊路上將近佛</p></div> </div>