<div class="leaf "><div class="inner justify"><p class="no-indent  ">藏等徑入驛內。那驛內管事的即報驛丞道：「外面有四個異樣的和尚，牽一匹白 馬進來了。」驛丞聽說有馬，就知是官差的，出廳迎迓。三藏施禮道：「貧僧是 東土唐朝欽差靈山大雷音見佛求經的，隨身有關文，入朝照驗。借大人高衙一 歇，事畢就行。」驛丞答禮道：「此衙門原設待使客之處，理當款迓。請進，請 進。」三藏喜悅，教徒弟們都來相見。那驛丞看見嘴臉醜陋，暗自心驚，不知是 人是鬼，戰兢兢的，只得看茶擺齋。三藏見他驚怕，道：「大人勿驚，我等三個 徒弟，相貌雖醜，心地俱良。俗謂『面惡人善』，何以懼為？」</p><p class=" stretch-last-line ">驛丞聞言，方才定了心性，問道：「國師，唐朝在於何方？」三藏道：「在南贍 部洲中華之地。」又問：「幾時離家？」三藏道：「貞觀十三年，今已歷過十四 載，苦經了些萬水千山，方到此處。」驛丞道：「神僧，神僧！」三藏問道：</p></div> </div>