<div class="leaf "><div class="inner justify"><p class="no-indent  ">煙籠鳳闕，香藹龍樓。光搖丹扆動，雲拂翠華流。君臣相契同堯舜，禮樂威嚴近 漢周。侍臣燈，宮女扇，雙雙映彩﹔孔雀屏，麒麟殿，處處光浮。山呼萬歲，華 祝千秋。靜鞭三下響，衣冠拜冕旒。宮花燦爛天香襲，堤柳輕柔御樂謳。珍珠簾 ，翡翠簾，金鉤高控﹔龍鳳扇，山河扇，寶輦停留。文官英秀，武將抖搜。御道 分高下，丹墀列品流。金章紫綬乘三象，地久天長萬萬秋。</p><p class=" stretch-last-line ">眾官朝賀已畢，各各分班。唐王閃鳳目龍睛，一一從頭觀看，只見那文官內是房 玄齡、杜如晦、徐世勣、許敬宗、王珪等，武官內是馬三寶、段志玄、殷開山、 程咬金、劉洪紀、胡敬德、秦叔寶等，一個個威儀端肅，卻不見魏徵丞相。唐王 召徐世勣上殿道：「朕夜間得一怪夢：夢見一人，迎面拜謁，口稱是涇河龍王， 犯了天條，該人曹官魏徵處斬，拜告寡人救他，朕已許諾。今日班前獨不見魏徵</p></div> </div>