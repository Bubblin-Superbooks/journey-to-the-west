<div class="leaf "><div class="inner justify"><p>早又金雞唱曉。國王即登殿設朝。但見：</p><p>宮殿開軒紫氣高，風吹御樂透青霄。</p><p>雲移豹尾旌旗動，日射螭頭玉珮搖。</p><p>香霧細添宮柳綠，露珠微潤苑花嬌。</p><p>山呼舞蹈千官列，海晏河清一統朝。</p><p class=" stretch-last-line ">眾文武百官朝罷，又宣：「光祿寺安排十二日會喜佳筵。今日且整春罍，請駙馬在 御花園中款玩。」吩咐儀制司領三位賢親去會同館少坐，著光祿寺安排三席素宴去 彼奉陪。兩處俱著教坊司奏樂，伏侍賞春景，消遲日也。八戒聞得，應聲道：「陛 下，我師徒自相會，更無一刻相離。今日既在御花園飲宴，帶我們去耍兩日，好教 師父替你家做駙馬；不然，這個買賣生意弄不成。」那國王見他醜陋，說話粗俗， 又見他扭頭捏頸，掬嘴巴，搖耳朵，即像有些風氣，猶恐攪破親事，只得依從。便 教：「在永鎮華夷閣裏安排二席，我與駙馬同坐。留春亭上安排三席，請三位別</p></div> </div>