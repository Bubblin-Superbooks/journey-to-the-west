<div class="leaf "><div class="inner justify"><p>斗指南方白晝遲，槐雲榴火鬥光輝。</p><p>黃鸝紫燕啼宮柳，巧轉雙聲入絳幃。</p><p>和秋景詩》曰：</p><p>香飄橘綠與橙黃，松柏青青喜降霜。</p><p>籬菊半開攢錦繡，笙歌韻徹水雲鄉。</p><p>和冬景詩》曰：</p><p>瑞雪初晴氣味寒，奇峰巧石玉團山。</p><p>爐燒獸炭煨酥酪，袖手高歌倚翠欄。</p><p>國王見和大喜，稱唱道：「好個『袖手高歌倚翠欄』！」遂命教坊司以新詩奏樂， 盡日而散。</p><p>行者三人在留春亭亦盡受用，各飲了幾杯，也都有些酣意。正欲去尋長老，只見長 老已同國王在一閣。八戒獃性發作，應聲叫道：「好快活，好自在，今日也受用這 一下了。卻該趁飽兒睡覺去也。」沙僧笑道：「二哥忒沒修養。這氣飽飫，如何睡 覺？」八戒道：「你那裏知道，俗語云：『吃了飯兒不挺屍，肚裏沒板脂』哩。」</p></div> </div>