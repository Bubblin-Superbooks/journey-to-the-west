<div class="leaf "><div class="inner justify"><p class="no-indent  ">看。又只見那兩班彩女，擺列的似蕊宮仙府，勝強似錦帳春風。真個是：</p><p>娉婷嬝娜，玉質冰肌。一雙雙嬌欺楚女，一對對美賽西施。雲髻高盤飛彩鳳，蛾 眉微顯遠山低。笙簧雅奏，簫鼓頻吹。宮商角徵羽，抑揚高下齊。清歌妙舞常堪 愛，錦砌花團色色怡。</p><p>行者見師父全不動念，暗自裏咂嘴誇稱道：「好和尚，好和尚。身居錦繡心無 愛，足步瓊瑤意不迷。」</p><p>少時，皇后、嬪妃簇擁著公主出鳷鵲宮，一齊迎接，都道聲：「我王萬歲，萬萬 歲。」慌的個長老戰戰兢兢，莫知所措。行者早已知識，見那公主頭頂上微露出 一點妖氛，卻也不十分兇惡。即忙爬近耳朵叫道：「師父，公主是個假的。」長 老道：「是假的，卻如何放他現相？」行者道：「使出法身，就此拿他也。」長 老道：「不可，不可，恐驚了主駕。且待君、后退散，再使法力。」</p></div> </div>