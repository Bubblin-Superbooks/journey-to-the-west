<div class="leaf "><div class="inner justify"><p class="no-indent  ">博弈之道，貴乎嚴謹。高者在腹，下者在邊，中者在角，此棋家之常法。法曰： 「寧輸一子，不失一先。」擊左則視右，攻後則瞻前。有先而後，有後而先。兩 生勿斷，皆活勿連。闊不可太疏，密不可太促。與其戀子以求生，不若棄之而取 勝﹔與其無事而獨行，不若固之而自補。彼眾我寡，先謀其生﹔我眾彼寡，務張 其勢。善勝者不爭，善陣者不戰﹔善戰者不敗，善敗者不亂。夫棋始以正合，終 以奇勝。凡敵無事而自補者，有侵絕之意﹔棄小而不救者，有圖大之心﹔隨手而 下者，無謀之人﹔不思而應者，取敗之道。《詩》云：「惴惴小心，如臨于谷。」 此之謂也。 　　詩曰： 　　　　棋盤為地子為天，色按陰陽造化全。 　　　　下到玄微通變處，笑誇當日爛柯仙。</p><p class=" stretch-last-line ">君臣兩個對弈，此棋正下到午時三刻，一盤殘局未終，魏徵忽然俯伏在案邊，鼾</p></div> </div>