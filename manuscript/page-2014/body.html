<div class="leaf "><div class="inner justify"><p class="no-indent  ">者。良久，國王又問：「布金寺離城多遠？」三藏道：「只有六十里路。」國王 遂傳旨：「著東西二宮守殿，掌朝太師衛國。朕同正宮皇后帥多官、四神僧，去 寺取公主也。」當時擺駕，一行出朝。</p><p>你看那行者就跳在空中，把腰一扭，先到了寺裏。眾僧慌忙跪接道：「老爺去 時，與眾步行，今日何從天上下來？」行者笑道：「你那老師在於何處？快叫他 出來，排設香案接駕，天竺國王、皇后、多官與我師都來了。」眾僧不解其意， 即請出那老僧。老僧見了行者，倒身下拜道：「老爺，公主之事如何？」行者把 那假公主拋繡毬，欲配唐僧，並趕捉賭鬥，與太陰星收去玉兔之言，備陳了一 遍。那老僧又磕頭拜謝。行者攙起道：「且莫拜，且莫拜。快安排接駕。」眾僧 才知後房裏鎖得是個女子，一個個驚驚喜喜，便都設了香案，擺列山門之外，穿 了袈裟，撞起鐘鼓等候。</p></div> </div>