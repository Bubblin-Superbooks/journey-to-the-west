<div class="leaf "><div class="inner justify"><p class="no-indent  ">藥。眾人在朝門外等候討信。少時，醫官出來，眾問何疾。醫官道：「皇上脈氣 不正，虛而又數，狂言見鬼。又診得十動一代，五臟無氣，恐不諱只在七日之內 矣。」眾官聞言，大驚失色。</p><p>正愴惶間，又聽得太后有旨宣徐茂公、護國公、尉遲恭見駕。三公奉旨，急入到 分宮樓下。拜畢，太宗正色強言道：「賢卿，寡人十九歲領兵，南征北伐，東擋 西除，苦歷數載，更不曾見半點邪祟，今日卻反見鬼。」尉遲恭道：「創立江山 ，殺人無數，何怕鬼乎？」太宗道：「卿是不信。朕這寢宮門外，入夜就拋磚弄 瓦，鬼魅呼號，著然難處。白日猶可，昏夜難禁。」叔寶道：「陛下寬心，今晚 臣與敬德把守宮門，看有甚麼鬼祟。」太宗准奏。茂公謝恩而出。</p><p class=" stretch-last-line ">當日天晚，各取披掛，他兩個介冑整齊，執金瓜、鉞斧，在宮門外把守。好將軍 ！你看他怎生打扮： 頭戴金盔光爍爍，身披鎧甲龍鱗。護心寶鏡幌祥雲，獅蠻收緊扣，繡帶彩霞新。</p></div> </div>