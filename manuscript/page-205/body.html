<div class="leaf "><div class="inner justify"><p class="no-indent  ">這一個鳳眼朝天星斗怕，那一個環睛映電月光浮。他本是英雄豪傑舊勳臣，只落 得千年稱戶尉，萬古作門神。</p><p>二將軍侍立門傍，一夜天曉，更不曾見一點邪祟。是夜，太宗在宮，安寢無事。 曉來宣二將軍，重重賞勞道：「朕自得疾，數日不能得睡，今夜仗二將軍威勢甚 安。卿且請出安息安息，待晚間再一護衛。」二將謝恩而出。</p><p>遂此二三夜把守俱安。只是御膳減損，病轉覺重。太宗又不忍二將辛苦，又宣叔 寶、敬德與杜、房諸公入宮，吩咐道：「這兩日朕雖得安，卻只難為秦、胡二將 軍徹夜辛苦。朕欲召巧手丹青，傳二將軍真容，貼於門上，免得勞他。如何？」 眾臣即依旨，選兩個會寫真的，著胡、秦二公依前披掛，照樣畫了，貼在門上。 夜間也即無事。</p><p class=" stretch-last-line ">如此二三日，又聽得後宰門乒乓乒乓，磚瓦亂響。曉來即宣眾臣曰：「連日前門</p></div> </div>