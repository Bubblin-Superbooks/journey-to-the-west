<div class="leaf "><div class="inner justify"><p>卻說太宗渺渺茫茫，魂靈徑出五鳳樓前，只見那御林軍馬，請大駕出朝採獵。太 宗忻然從之，縹渺而去。行了多時，人馬俱無。獨自一個，散步荒郊草野之間。 正驚惶難尋道路，只見那一邊，有一人高聲大叫道：「大唐皇帝，往這裏來，往 這裏來。」太宗聞言，抬頭觀看，只見那人： 頭頂烏紗，腰圍犀角。頭頂烏紗飄軟帶，腰圍犀角顯金廂。手擎牙笏凝祥靄，身 著羅袍隱瑞光。腳踏一雙粉底靴，登雲促霧﹔懷揣一本生死簿，注定存亡。鬢髮 蓬鬆飄耳上，鬍鬚飛舞繞腮旁。昔日曾為唐國相，如今掌案侍閻王。</p><p class=" stretch-last-line ">太宗行到那邊，只見他跪拜路旁，口稱：「陛下，赦臣失誤遠迎之罪。」太宗問 曰：「你是何人？因甚事前來接拜？」那人道：「微臣半月前在森羅殿上，見涇 河鬼龍告陛下許救反誅之故，第一殿秦廣大王即差鬼使催請陛下，要三曹對案。 臣已知之，故來此間候接。不期今日來遲，望乞恕罪，恕罪。」太宗道：「你姓</p></div> </div>