<div class="leaf "><div class="inner justify"><p class="no-indent  ">甚名誰？是何官職？」那人道：「微臣存日，在陽曹侍先君駕前，為茲洲令，後 拜禮部侍郎，姓崔名?。今在陰司，得受酆都掌案判官。」太宗大喜，即近前， 御手忙攙道：「先生遠勞。朕駕前魏徵有書一封，正寄與先生，卻好相遇。」判 官謝恩，問書在何處。太宗即向袖中取出遞與。崔?拜接了，拆封而看。其書曰： 辱愛弟魏徵頓首書拜大都案契兄崔老先生臺下：憶昔交遊，音容如在。倏爾數載， 不聞清教。常只是遇節令，設蔬品奉祭，未卜享否？又承不棄，夢中臨示，始知 我兄長大人高遷。奈何陰陽兩隔，天各一方，不能面覿。今因我太宗文皇帝倏然 而故，料是對案三曹，必然得與兄長相會。萬祈俯念生日交情，方便一二，放我 陛下回陽，殊為愛也。容再修謝。不盡。</p><p class=" stretch-last-line ">那判官看了書，滿心歡喜道：「魏人曹前日夢斬老龍一事，臣已早知，甚是誇獎</p></div> </div>