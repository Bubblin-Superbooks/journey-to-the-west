<div class="leaf "><div class="inner justify"><p>早有當駕官請宴，即下殿攜手而行。又問：“高徒能禮貌乎？”三藏道：“小徒 俱是山村曠野之妖身，未諳中華聖朝之禮數，萬望主公赦罪。”太宗笑道：“不 罪他，不罪他。都同請東閣赴宴去也。”三藏又謝了恩，招呼他三眾，都到閣內 觀看。果是中華大國，比尋常不同。你看那： 門懸彩繡，地襯紅氈。異香馥郁，奇品新鮮。琥珀杯，玻璃盞，鑲金點翠﹔黃金 盤，白玉碗，嵌錦花纏。爛煮蔓菁，糖澆香芋。蘑菇甜美，海菜清奇。幾次添來 薑辣筍，數番辦上蜜調葵。麵觔椿樹葉，木耳豆腐皮。石花仙菜，蕨粉乾薇。花 椒煮萊菔，芥末拌瓜絲。幾盤素品還猶可，數種奇稀果奪魁。核桃柿餅，龍眼荔 枝。宣州繭栗山東棗，江南銀杏兔頭梨。榛松蓮肉葡萄大，榧子瓜仁菱米齊。橄 欖林檎，蘋婆沙果。慈菰嫩藕，脆李楊梅。無般不備，無件不齊。還有些蒸酥蜜 食兼嘉饌，更有那美酒香茶與異奇。說不盡百味珍饈真上品，果然是中華大國異 西夷。</p></div> </div>