<div class="leaf "><div class="inner justify"><p>師徒四眾與文武多官，俱侍列左右。太宗皇帝仍正坐當中。歌舞吹彈，整齊嚴</p><p>肅，遂盡樂一日。正是：</p><p>君王嘉會賽唐虞，取得真經福有餘。</p><p>千古流傳千古盛，佛光普照帝王居。</p><p>當日天晚，謝恩宴散。太宗回宮，多官回宅。唐僧等歸於洪福寺，只見寺僧磕頭 迎接。方進山門，眾僧報道：“師父，這樹頭兒今早俱忽然向東。我們記得師父 之言，遂出城來接，果然到了。”長老喜之不勝，遂入方丈。此時八戒也不嚷茶 飯，也不弄喧頭﹔行者、沙僧，個個穩重。只因道果完成，自然安靜。當晚睡了。</p><p class=" stretch-last-line ">次早，太宗升朝，對群臣言曰：“朕思御弟之功，至深至大，無以為酬。一夜無 寐，口占幾句俚談，權表謝意，但未曾寫出。”叫：“中書官來，朕念與你，你 一一寫之。”其文蓋云： 嘗聞二儀有象，顯覆載以含生﹔四序無形，潛寒暑以化物。是以窺天鑑地，庸愚</p></div> </div>