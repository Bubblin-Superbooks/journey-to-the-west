<div class="leaf "><div class="inner justify"><p>門鑽幾路赤金釘，檻設一橫白玉段。</p><p>牖近光放曉煙，簾櫳幌亮穿紅電。</p><p>樓臺高聳接青霄，廊廡平排連寶院。</p><p>獸鼎香雲襲御衣，絳紗燈火明宮扇。</p><p>左邊猛烈擺牛頭，右下崢嶸羅馬面。</p><p>接亡送鬼轉金牌，引魄招魂垂素練。</p><p>喚作陰司總會門，下方閻老森羅殿。</p><p>太宗正在外面觀看，只見那壁廂環珮叮噹，仙香奇異，外有兩對提燭，後面卻是 十代閻王降階而至，是那十代閻君：秦廣王、初江王、宋帝王、仵官王、閻羅王 、平等王、泰山王、都市王、卞城王、轉輪王。十王出在森羅寶殿，控背躬身， 迎迓太宗。太宗謙下，不敢前行。十王道：「陛下是陽間人王，我等是陰間鬼王 ，分所當然，何須過讓？」太宗道：「朕得罪麾下，豈敢論陰陽人鬼之道？」遜 之不已。太宗前行，徑入森羅殿上，與十王禮畢，分賓主坐定。</p></div> </div>