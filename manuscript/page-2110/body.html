<div class="leaf "><div class="inner justify"><p>長老亦將經卷丟下，也從臺上起於九霄，相隨騰空而去。慌得那太宗與多官望空</p><p>下拜。這正是：</p><p>聖僧努力取經編，西宇周流十四年。</p><p>苦歷程途遭患難，多經山水受迍邅。</p><p>功完八九還加九，行滿三千及大千。</p><p>大覺妙文回上國，至今東土永留傳。</p><p>太宗與多官拜畢，即選高僧，就於雁塔寺裏，修建水陸大會，看誦大藏真經，超 脫幽冥孽鬼，普施善慶。將謄錄過經文，傳播天下不題。</p><p class=" stretch-last-line ">卻說八大金剛駕香風，引著長老四眾，連馬五口，復轉靈山。連去連來，適在八 日之內。此時靈山諸神，都在佛前聽講。八金剛引他師徒進去，對如來道：“弟 子前奉金旨，駕送聖僧等已到唐國，將經交納，今特繳旨。”遂叫唐僧等近前受 職。如來道：“聖僧，汝前世原是我之二徒，名喚金蟬子。因為汝不聽說法，輕</p></div> </div>