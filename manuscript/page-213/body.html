<div class="leaf "><div class="inner justify"><p class="no-indent  ">「陛下登基多少年了？」太宗道：「朕即位，今一十三年了。」閻王道：「陛下 寬心勿慮，還有二十年陽壽。此一來已是對案明白，請返本還陽。」太宗聞言， 躬身稱謝。十閻王差崔判官、朱太尉二人，送太宗還魂。太宗出森羅殿，又起手 問十王道：「朕宮中老少安否如何？」十王道：「俱安，但恐御妹壽似不永。」 太宗又再拜啟謝：「朕回陽世，無物可酬謝，惟答瓜果而已。」十王喜曰：「我 處頗有東瓜、西瓜，只少南瓜。」太宗道：「朕回去即送來，即送來。」從此遂 相揖而別。</p><p>那太尉執一首引魂旛，在前引路。崔判官隨後保著太宗，徑出幽司。太宗舉目而 看，不是舊路，問判官曰：「此路差矣？」判官道：「不差。陰司裏是這般，有 去路，無來路。如今送陛下自轉輪藏出身，一則請陛下遊觀地府，一則教陛下轉 托超生。」太宗只得隨他兩個引路前來。</p></div> </div>