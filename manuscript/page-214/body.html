<div class="leaf "><div class="inner justify"><p>徑行數里，忽見一座高山，陰雲垂地，黑霧迷空。太宗道：「崔先生，那廂是甚 麼山？」判官道：「乃幽冥背陰山。」太宗悚懼道：「朕如何去得？」判官道： 「陛下寬心，有臣等引領。」太宗戰戰兢兢，相隨二人，上得山岩，抬頭觀看, 只見：形多凸凹，勢更崎嶇。峻如蜀嶺，高似廬巖。非陽世之名山，實陰司之險 地。荊棘叢叢藏鬼怪，石崖磷磷隱邪魔。耳畔不聞獸鳥噪，眼前惟見鬼妖行。陰 風颯颯，黑霧漫漫。陰風颯颯，是神兵口內哨來煙﹔黑霧漫漫，是鬼祟暗中噴出 氣。一望高低無景色，相看左右盡猖亡。那裏山也有，峰也有，嶺也有，洞也有 ，澗也有﹔只是山不生草，峰不插天，嶺不行客，洞不納雲，澗不流水。岸前皆 魍魎，嶺下盡神魔，洞中收野鬼，澗底隱邪魂。山前山後，牛頭馬面亂喧呼﹔半 掩半藏，餓鬼窮魂時對泣。催命的判官，急急忙忙傳信票﹔追魂的太尉，吆吆喝 喝趲公文。急腳子，旋風滾滾﹔勾司人，黑霧紛紛。</p></div> </div>