<div class="leaf "><div class="inner justify"><p class="no-indent  ">行至西洋大海，他想著海外必有神仙。獨自個依前作?，又飄過西海，直至西牛 賀洲地界。登岸遍訪多時，忽見一座高山秀麗，林麓幽深。他也不怕狼蟲，不懼 虎豹，登上山頂上觀看。果是好山： 千峰排戟，萬仞開屏。日映嵐光輕鎖翠，雨收黛色冷含青。瘦籐纏老樹，古渡界 幽程。奇花瑞草，修竹喬松。修竹喬松，萬載常青欺福地﹔奇花瑞草，四時不謝 賽蓬瀛。幽鳥啼聲近，源泉響溜清。重重谷壑芝蘭繞，處處巉崖苔蘚生。起伏巒 頭龍脈好，必有高人隱姓名。</p><p>正觀看間，忽聞得林深之處有人言語。急忙趨步，穿入林中，側耳而聽，原來是 歌唱之聲。歌曰： 「觀棋柯爛，伐木丁丁，雲邊谷口徐行。賣薪沽酒，狂笑自陶情。蒼逕秋高，對 月枕松根，一覺天明。認舊林，登崖過嶺，持斧斷枯籐。收來成一擔，行歌市上 ，易米三升。更無些子爭競，時價平平。不會機謀巧算，沒榮辱，恬淡延生。相 逢處，非仙即道，靜坐講黃庭。」</p></div> </div>