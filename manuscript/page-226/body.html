<div class="leaf "><div class="inner justify"><p>仍領應得之罪。眾犯謝恩而退。又出恤孤榜文。又查宮中老幼彩女共有三千人，</p><p>出旨配軍。自此，內外俱善。有詩為證。詩曰：</p><p>大國唐王恩德洪，道過堯舜萬民豐。</p><p>死囚四百皆離獄，怨女三千放出宮。</p><p>天下多官稱上壽，朝中眾宰賀元龍。</p><p>善心一念天應佑，福蔭應傳十七宗。</p><p>太宗既放宮女，出死囚已畢，又出御製榜文，遍傳天下。榜曰： 乾坤浩大，日月照鑒分明﹔宇宙寬洪，天地不容姦黨。使心用術，果報只在今生 ﹔善布淺求，獲福休言後世。千般巧計，不如本分為人﹔萬種強徒，怎似隨緣節 儉。心行慈善，何須努力看經﹔意欲損人，空讀如來一藏！</p><p>自此時，蓋天下無一人不行善者。一壁廂又出招賢榜，招人進瓜果到陰司裏去﹔ 一壁廂將寶藏庫金銀一庫，差尉遲恭、胡敬德上河南開封府，訪相良還債。</p></div> </div>