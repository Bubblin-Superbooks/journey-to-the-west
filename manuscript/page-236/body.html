<div class="leaf "><div class="inner justify"><p class="no-indent  ">神，然惟西域桑門自傳其教。實乃夷犯中國，不足為信。</p><p class=" stretch-last-line ">太宗聞言，遂將此表擲付群臣議之。時有宰相蕭瑀，出班俯?奏曰：「佛法興自 屢朝，弘善遏惡，冥助國家，理無廢棄。佛，聖人也。非聖者無法，請寘嚴刑。」 傅奕與蕭瑀論辨，言：「禮本於事親事君，而佛背親出家，以匹夫抗天子，以繼 體悖所親。蕭瑀不生於空桑，乃遵無父之教，正所謂非孝者無親。」蕭瑀但合掌 曰：「地獄之設，正為是人。」太宗召太僕卿張道源、中書令張士衡，問佛事營 福，其應何如。二臣對曰：「佛在清淨仁恕，果正佛空。周武帝以三教分次﹔大 慧禪師有贊幽遠，歷眾供養而無不顯﹔五祖投胎，達摩現像。自古以來，皆云三 教至尊而不可毀，不可廢。伏乞陛下聖鑒明裁。」太宗甚喜道：「卿之言合理。 再有所陳者，罪之。」遂著魏徵與蕭瑀、張道源邀請諸佛，選舉一名有大德行者</p></div> </div>