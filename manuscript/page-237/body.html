<div class="leaf "><div class="inner justify"><p class="no-indent  ">作壇主，設建道場。眾皆頓首謝恩而退。自此時出了法律：但有毀僧謗佛者，斷 其臂。</p><p>次日三位朝臣，聚眾僧，在那山川壇裏，逐一從頭查選，內中選得一名有德行的</p><p>高僧。你道他是誰人？</p><p>靈通本諱號金蟬，只為無心聽佛講。</p><p>轉托塵凡苦受磨，降生世俗遭羅網。</p><p>投胎落地就逢兇，未出之前臨惡黨。</p><p>父是海州陳狀元，外公總管當朝長。</p><p>出身命犯落江星，順水隨波逐浪泱。</p><p>海島金山有大緣，遷安和尚將他養。</p><p>年方十八認親娘，特赴京都求外長。</p><p>總管開山調大軍，洪州剿寇誅兇黨。</p><p>狀元光蕊脫天羅，子父相逢堪賀獎。</p><p>復謁當今受主恩，凌煙閣上賢名響。</p><p>恩官不受願為僧，洪福沙門將道訪。</p><p>小字江流古佛兒，法名喚做陳玄奘。</p></div> </div>