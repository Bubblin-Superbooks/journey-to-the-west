<div class="leaf "><div class="inner justify"><p>。選得大小明僧共計一千二百名，分派上中下三堂。諸所佛前，物件皆齊，頭頭</p><p>有次。選到本年九月初三日黃道良辰，開啟做七七四十九日水陸大會。即具表申</p><p>奏。太宗及文武國戚皇親，俱至期赴會，拈香聽講。有詩為證。詩曰：</p><p>龍集貞觀正十三，王宣大眾把經談。</p><p>道場開演無量法，雲霧光乘大願龕。</p><p>御敕垂恩修上剎，金蟬脫殼化西涵。</p><p>普施善果超沉沒，秉教宣揚前後三。</p><p class=" stretch-last-line ">貞觀十三年，歲次己巳，九月甲戌，初三日，癸卯良辰，陳玄奘大闡法師聚集一 千二百名高僧，都在長安城化生寺開演諸品妙經。那皇帝早朝已畢，帥文武多官 ，乘鳳輦龍車，出離金鑾寶殿，徑上寺來拈香。怎見那鑾駕？真個是： 一天瑞氣，萬道祥光。仁風輕淡蕩，化日麗非常。千官環佩分前後，五衛旌旗列</p></div> </div>