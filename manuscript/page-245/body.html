<div class="leaf "><div class="inner justify"><p class="no-indent stretch-last-line ">蠶造練抽絲，巧匠翻騰為線，仙娥織就，神女機成，方方簇幅繡花縫。片片相幫 堆錦簆。玲瓏散碎鬥妝花，色亮飄光噴寶豔。穿上滿身紅霧遶，脫來一段彩雲飛 。三天門外透元光，五岳山前生寶氣。重重嵌就西番蓮，灼灼懸珠星斗象。四角 上有夜明珠，攢頂間一顆祖母綠。雖無全照原本體，也有生光八寶攢。這袈裟， 閑時折疊，遇聖才穿。閑時折疊，千層包裹透虹霓﹔遇聖才穿，驚動諸天神鬼怕 。上邊有如意珠、摩尼珠、辟塵珠、定風珠﹔又有那紅瑪瑙、紫珊瑚、夜明珠、 舍利子。偷月沁白，與日爭紅。條條仙氣盈空，朵朵祥光捧聖。條條仙氣盈空， 照徹了天關﹔朵朵祥光捧聖，影遍了世界。照山川，驚虎豹﹔影海島，動魚龍。 沿邊兩道銷金鎖，叩領連環白玉琮。 　　詩曰： 　　　　三寶巍巍道可尊，四生六道盡評論。 　　　　明心解養人天法，見性能傳智慧燈。 　　　　護體莊嚴金世界，身心清淨玉壺冰。</p></div> </div>