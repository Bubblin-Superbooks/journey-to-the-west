<div class="leaf "><div class="inner justify"><p class="no-indent  ">素宴酬謝。菩薩又堅辭不受，暢然而去，依舊望都土地廟中隱避不題。</p><p>卻說太宗設午朝，著魏徵?旨，宣玄奘入朝。那法師正聚眾登壇，諷經誦偈，一</p><p>聞有旨，隨下壇整衣，與魏徵同往見駕。太宗道：「求證善事，有勞法師，無物</p><p>酬謝。早間蕭瑀迎著二僧，願送錦襴異寶袈裟一件，九環錫杖一條。今特召法師</p><p>領去受用。」玄奘叩頭謝恩。太宗道：「法師如不棄，可穿上與朕看看。」長老</p><p>遂將袈裟抖開，披在身上，手持錫杖，侍立階前。君臣個個忻然。誠為如來佛子</p><p>。你看他：</p><p>凜凜威顏多雅秀，佛衣可體如裁就。</p><p>暉光豔豔滿乾坤，結綵紛紛凝宇宙。</p><p>朗朗明珠上下排，層層金線穿前後。</p><p>兜羅四面錦沿邊，萬樣稀奇鋪綺繡。</p><p>八寶妝花縛鈕絲，金環束領攀絨扣。</p></div> </div>