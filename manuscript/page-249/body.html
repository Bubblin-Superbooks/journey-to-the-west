<div class="leaf "><div class="inner justify"><p class="no-indent  ">日落煙迷草樹，帝都鐘鼓初鳴。叮叮三響斷人行。前後街前寂靜。上剎輝煌燈火 ，孤村冷落無聲。禪僧入定理殘經。正好煉魔養性。</p><p>光陰撚指，卻當七日正會。玄奘又具表，請唐王拈香。此時善聲遍滿天下。太宗 即排駕，率文武多官、后妃國戚，早赴寺裏。那一城人，無論大小尊卑，俱詣寺 聽講。</p><p>當有菩薩與木叉道：「今日是水陸正會，以一七繼七七，可矣了。我和你雜在眾</p><p>人叢中，一則看他那會何如，二則看金蟬子可有福穿我的寶貝，三則也聽他講的</p><p>是那一門經法。」兩人隨投寺裏。正是有緣得遇舊相識，般若還歸本道場。入到</p><p>寺裏觀看，真個是：天朝大國，果勝裟婆。賽過祇園舍衛，也不亞上剎招提。那</p><p>一派仙音響喨，佛號喧嘩。</p><p>這菩薩直至多寶臺邊，果然是明智金蟬之相。詩曰：</p></div> </div>