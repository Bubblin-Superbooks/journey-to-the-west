<div class="leaf "><div class="inner justify"><p>喜的個唐太宗忘了江山，愛的那文武官失卻朝禮，蓋眾多人都念「南無觀世音菩 薩」。太宗即傳旨，教巧手丹青描下菩薩真像。旨意一聲，選出個圖神寫聖、遠 見高明的吳道子（此人即後圖功臣於凌煙閣者）。當時展開妙筆，圖寫真形。那 菩薩祥雲漸遠，霎時間不見了金光。只見那半空中滴溜溜落下一張簡帖，上有幾 句頌子，寫得明白。頌曰：禮上大唐君，西方有妙文。程途十萬八千里，大乘進 慇懃。此經回上國，能超鬼出群。若有肯去者，求正果金身。</p><p class=" stretch-last-line ">太宗見了頌子，即命眾僧：「且收勝會，待我差人取得大乘經來，再秉丹誠，重 修善果。」眾官無不遵依。當時在寺中問曰：「誰肯領朕旨意，上西天拜佛求經？」 問不了，傍邊閃過法師，帝前施禮道：「貧僧不才，願效犬馬之勞，與陛下求取 真經，祈保我王江山永固。」唐王大喜，上前將御手扶起道：「法師果能盡此忠</p></div> </div>