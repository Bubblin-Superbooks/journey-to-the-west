<div class="leaf "><div class="inner justify"><p>卻說三藏自貞觀十三年九月望前三日，蒙唐王與多官送出長安關外。一二日馬不</p><p>停蹄，早至法門寺。本寺住持上房長老，帶領眾僧有五百餘人，兩邊羅列，接至</p><p>裏面，相見獻茶。茶罷進齋，齋後不覺天晚。正是那：</p><p>影動星河近，月明無點塵。</p><p>雁聲鳴遠漢，砧韻響西鄰。</p><p>歸鳥棲枯樹，禪僧講梵音。</p><p>蒲團一榻上，坐到夜將分。</p><p class=" stretch-last-line ">眾僧們燈下議論佛門定旨，上西天取經的原由：有的說水遠山高，有的說路多虎 豹﹔有的說峻嶺陡崖難度，有的說毒魔惡怪難降。三藏箝口不言，但以手指自心 ，點頭幾度。眾僧們莫解其意，合掌請問道：「法師指心點頭者，何也？」三藏 答曰：「心生，種種魔生﹔心滅，種種魔滅。我弟子曾在化生寺對佛說下洪誓大</p></div> </div>