<div class="leaf "><div class="inner justify"><p class="no-indent  ">至,嘹嘹嚦嚦聲宵碎。</p><p>師徒們行了數日，到了鞏州城，早有鞏州合屬官吏人等迎接入城中。安歇一夜， 次早出城前去。一路饑餐渴飲，夜住曉行，兩三日，又至河州衛。此乃是大唐的 山河邊界。早有鎮邊的總兵與本處僧道，聞得是欽差御弟法師上西方見佛，無不 恭敬。接至裏面供給了，著僧綱請往福原寺安歇。本寺僧人，一一參見，安排晚 齋。齋畢，吩咐二從者飽喂馬匹，天不明就行。</p><p class=" stretch-last-line ">及雞方鳴，隨喚從者，卻又驚動寺僧，整治茶湯齋供。齋罷，出離邊界。這長老 心忙，太起早了。原來此時秋深時節，雞鳴得早，只好有四更天氣。一行三人， 連馬四口，迎著清霜，看著明月，行有數十里遠近，見一山嶺，只得撥草尋路， 說不盡崎嶇難走，又恐怕錯了路徑。正疑思之間，忽然失足，三人連馬都跌落坑 坎之中。三藏心慌，從者膽戰。卻才悚懼，又聞得裏面哮吼高呼，叫：「拿將來</p></div> </div>