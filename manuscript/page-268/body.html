<div class="leaf "><div class="inner justify"><p class="no-indent  ">坡，忽見一座山莊。那門前真個是： 參天古樹，漫路荒籐。萬壑風塵冷，千崖氣象奇。一徑野花香襲體，數竿幽竹綠 依依。草門樓，籬笆院，堪描堪畫﹔石板橋，白土壁，真樂真稀。秋容蕭索，爽 氣孤高。道傍黃葉落，嶺上白雲飄。疏林內山禽聒聒，莊門外細犬嘹嘹。</p><p class=" stretch-last-line ">伯欽到了門首，將死虎擲下，叫：「小的們何在？」只見走出三四個家僮，都是 怪形惡相之類，上前拖拖拉拉，把隻虎扛將進去。伯欽吩咐教趕早剝了皮，安排 將來待客。復回頭迎接三藏進內，彼此相見，三藏又拜謝伯欽厚恩憐憫救命。伯 欽道：「同鄉之人，何勞致謝。」坐定茶罷，有一老嫗領著一個媳婦，對三藏進 禮。伯欽道：「此是家母、小妻。」三藏道：「請令堂上坐，貧僧奉拜。」老嫗 道：「長老遠客，各請自珍，不勞拜罷。」伯欽道：「母親呵，他是唐王駕下， 差往西天見佛求經者。適間在嶺頭上遇著孩兒，孩兒念一國之人，請他來家歇馬</p></div> </div>