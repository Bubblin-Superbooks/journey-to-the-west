<div class="leaf "><div class="inner justify"><p class="no-indent  ">出二門外，教他灑掃應對、進退周旋之節。眾仙奉行而出。悟空到門外，又拜了 大眾師兄，就於廊廡之間安排寢處。次早，與眾師兄學言語禮貌、講經論道、習 字焚香。每日如此。閑時即掃地鋤園、養花修樹、尋柴燃火、挑水運漿。凡所用 之物，無一不備。在洞中不覺倏六七年。</p><p>一日，祖師登壇高坐，喚集諸仙，開講大道。真個是： 天花亂墜，地湧金蓮。妙演三乘教，精微萬法全。慢搖麈尾噴珠玉，響振雷霆動 九天。說一會道，講一會禪，三家配合本如然。開明一字皈誠理，指引無生了性 玄。</p><p class=" stretch-last-line ">孫悟空在傍聞講，喜得他抓耳撓腮，眉花眼笑，忍不住手之舞之，足之蹈之。忽 被祖師看見，叫孫悟空道：「你在班中，怎麼顛狂躍舞，不聽我講？」悟空道： 「弟子誠心聽講，聽到老師父妙音處，喜不自勝，故不覺作此踴躍之狀。望師父 恕罪。」祖師道：「你既識妙音，我且問你，你到洞中多少時了？」悟空道：</p></div> </div>