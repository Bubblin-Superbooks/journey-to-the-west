<div class="leaf "><div class="inner justify"><p class="no-indent  ">老師父，扣背前去，乞為笑納。」三藏聞言，稱謝不盡。早又見童子拿出晚齋。 齋罷，掌上燈，安了鋪，各各寢歇。</p><p>至次早，行者起來道：「師父，那廟祝老兒昨晚許我們鞍轡，問他要，不要饒他 。」說未了，只見那老兒果擎著一副鞍轡、襯屜、韁籠之類，凡馬上一切用的， 無不全備，放在廊下道：「師父，鞍轡奉上。」三藏見了，歡喜領受。教行者拿 了，背上馬看，可相稱否。行者走上前，一件件的取起看了，果然是些好物。有 詩為證。詩曰： 　　　　雕鞍彩晃柬銀星，寶鐙光飛金線明。 　　　　襯屜幾層絨苫疊，牽韁三股紫絲繩。 　　　　轡頭皮劄團花粲，雲扇描金舞獸形。 　　　　環嚼叩成磨煉鐵，兩垂蘸水結毛纓。</p><p class=" stretch-last-line ">行者心中暗喜，將鞍轡背在馬上，就似量著做的一般。三藏拜謝那老，那老慌忙</p></div> </div>