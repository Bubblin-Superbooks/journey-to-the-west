<div class="leaf "><div class="inner justify"><p class="no-indent  ">收起。把我們的也取出來看看。」三藏把行者扯住，悄悄的道：「徒弟，莫要與 人鬥富。你我是單身在外，只恐有錯。」行者道：「看看袈裟，有何差錯？」三 藏道：「你不曾理會得。古人有云：『珍奇玩好之物，不可使見貪婪奸偽之人。』 倘若一經入目，必動其心；既動其心，必生其計。汝是個畏禍的，索之而必應其 求，可也；不然，則殞身滅命，皆起於此，事不小矣。」行者道：「放心，放心 ，都在老孫身上。」你看他不由分說，急急的走了去，把個包袱解開，早有霞光 迸迸，尚有兩層油紙裹定。去了紙，取出袈裟，抖開時，紅光滿室，彩氣盈庭。 眾僧見了，無一個不心歡口讚，真個好袈裟。上頭有： 　　　　千般巧妙明珠墜，萬樣稀奇佛寶攢。 　　　　上下龍鬚鋪綵綺，兜羅四面錦沿邊。 　　　　體掛魍魎從此滅，身披魑魅入黃泉。 　　　　托化天仙親手製，不是真僧不敢穿。</p></div> </div>