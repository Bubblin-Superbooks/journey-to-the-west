<div class="leaf "><div class="inner justify"><p class="no-indent stretch-last-line ">　　　　老孫拜他為師父，指我長生路一條。 　　　　他說身內有丹藥，外邊採取枉徒勞。 　　　　得傳大品天仙訣，若無根本實難熬。 　　　　回光內照寧心坐，身中日月坎離交。 　　　　萬事不思全寡慾，六根清淨體堅牢。 　　　　返老還童容易得，超凡入聖路非遙。 　　　　三年無漏成仙體，不同俗輩受煎熬。 　　　　十洲三島還遊戲，海角天涯轉一遭。 　　　　活該三百多餘歲，不得飛昇上九霄。 　　　　下海降龍真寶貝，才有金箍棒一條。 　　　　花果山前為帥首，水簾洞裏聚群妖。 　　　　玉皇大帝傳宣詔，封我齊天極品高。 　　　　幾番大鬧靈霄殿，數次曾偷王母桃。 　　　　天兵十萬來降我，層層密密布槍刀。 　　　　戰退天王歸上界，哪吒負痛領兵逃。 　　　　顯聖真君能變化，老孫硬賭跌平交。 　　　　道祖觀音同玉帝，南天門上看降妖。 　　　　卻被老君助一陣，二郎擒我到天曹。</p></div> </div>