<div class="leaf "><div class="inner justify"><p>父大捨慈悲，傳與我長生之道罷，永不忘恩。」祖師道：「你今有緣，我亦喜說</p><p>。既識得盤中暗謎，你近前來，仔細聽之，當傳與你長生之妙道也。」悟空叩頭</p><p>謝了，洗耳用心，跪於榻下。祖師云：</p><p>顯密圓通真妙訣，惜修性命無他說。</p><p>都來總是精氣神，謹固牢藏休漏泄。</p><p>休漏泄，體中藏，汝受吾傳道自昌。</p><p>口訣記來多有益，屏除邪欲得清涼。</p><p>得清涼，光皎潔，好向丹臺賞明月。</p><p>月藏玉兔日藏烏，自有龜蛇相盤結。</p><p>相盤結，性命堅，卻能火裏種金蓮。</p><p>攢簇五行顛倒用，功完隨作佛和仙。</p><p class=" stretch-last-line ">此時說破根源，悟空心靈福至，切切記了口訣。對祖師拜謝深恩，即出後門觀看 。但見東方天色微舒白，西路金光大顯明。依舊路，轉到前門，輕輕的推開進去 ，坐在原寢之處，故將床鋪搖響道：「天光了，天光了，起耶！」那大眾還正睡</p></div> </div>