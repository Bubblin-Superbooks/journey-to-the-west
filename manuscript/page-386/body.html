<div class="leaf "><div class="inner justify"><p class="no-indent stretch-last-line ">　　　　上至頂門泥丸宮，下至腳板湧泉穴。 　　　　周流腎水入華池，丹田補得溫溫熱。 　　　　嬰兒?女配陰陽，鉛汞相投分日月。 　　　　離龍坎虎用調和，靈龜吸盡金烏血。 　　　　三花聚頂得歸根，五氣朝元通透徹。 　　　　功圓行滿卻飛昇，天仙對對來迎接。 　　　　朗然足下彩雲生，身輕體健朝金闕。 　　　　玉皇設宴會群仙，各分品級排班列。 　　　　敕封元帥管天河，總督水兵稱憲節。 　　　　只因王母會蟠桃，開宴瑤池邀眾客。 　　　　那時酒醉意昏沉，東倒西歪亂撒潑。 　　　　逞雄撞入廣寒宮，風流仙子來相接。 　　　　見他容貌挾人魂，舊日凡心難得滅。 　　　　全無上下失尊卑，扯住嫦娥要陪歇。 　　　　再三再四不依從，東躲西藏心不悅。 　　　　色膽如天叫似雷，險些震倒天關闕。 　　　　糾察靈官奏玉皇，那日吾當命運拙。 　　　　廣寒圍困不通風，進退無門難得脫。</p></div> </div>