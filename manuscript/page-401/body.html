<div class="leaf "><div class="inner justify"><p class="no-indent  ">師徒們說著話，不多時，到了山上。好山！但見那： 山南有青松碧檜，山北有綠柳紅桃。鬧聒聒，山禽對語；舞翩翩，仙鶴齊飛。香 馥馥，諸花千樣色；青冉冉，雜草萬般奇。澗下有滔滔綠水，崖前有朵朵祥雲。 真個是景致非常幽雅處，寂然不見往來人。</p><p>那師父在馬上遙觀，見香檜樹前有一柴草窩，左邊有麋鹿啣花，右邊有山猴獻果 ，樹梢頭有青鸞、彩鳳齊鳴，玄鶴、錦雞咸集。八戒指道：「那不是烏巢禪師？」 三藏縱馬加鞭，直至樹下。</p><p class=" stretch-last-line ">卻說那禪師見他三眾前來，即便離了巢穴，跳下樹來。三藏下馬奉拜，那禪師用 手攙道：「聖僧請起。失迎，失迎。」八戒道：「老禪師，作揖了。」禪師驚問 道：「你是福陵山豬剛鬣，怎麼有此大緣，得與聖僧同行？」八戒道：「前年蒙 觀音菩薩勸善，願隨他做個徒弟。」禪師大喜道：「好，好，好！」又指定行者</p></div> </div>