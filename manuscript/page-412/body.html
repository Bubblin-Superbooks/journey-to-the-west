<div class="leaf "><div class="inner justify"><p>只見那老兒才引個少年，拿一個板盤兒，托三杯清茶來獻。茶罷，又吩咐辦齋。 那少年又拿一張有窟窿無漆水的舊桌，端兩條破頭折腳的凳子，放在天井中，請 三眾涼處坐下。三藏方問道：「老施主高姓？」老者道：「在下姓王。」「有幾 位令嗣？」道：「有兩個小兒，三個小孫。」三藏道：「恭喜，恭喜。」又問： 「年壽幾何？」道：「痴長六十一歲。」行者道：「好，好，好，花甲重逢矣。」 三藏復問道：「老施主，始初說西天經難取者，何也？」老者道：「經非難取， 只是道中艱澀難行。我們這向西去，只有三十里遠近，有一座山，叫做八百里黃 風嶺，那山中多有妖怪。故言難取者，此也。若論此位小長老，說有許多手段， 卻也去得。」行者道：「不妨，不妨。有了老孫與我這師弟，任他是甚麼妖怪， 不敢惹我。」</p><p class=" stretch-last-line ">正說處，又見兒子拿將飯來，擺在桌上，道聲：「請齋。」三藏就合掌諷起齋經</p></div> </div>