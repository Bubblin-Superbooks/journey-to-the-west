<div class="leaf "><div class="inner justify"><p>孫大聖跳在空中，縱觔斗雲，徑往直南上去，果然速快，他點頭經過三千里，扭 腰八百有餘程。須臾，見一座高山，半中間有祥雲出現，瑞藹紛紛。山凹裏果有 一座禪院，只聽得鐘磬悠揚，又見那香煙縹緲。大聖直至門前，見一道人，項掛 數珠，口中念佛。行者道：「道人作揖。」那道人躬身答禮道：「那裏來的老爺 ？」行者道：「這可是靈吉菩薩講經處麼？」道人道：「此間正是，有何話說？」 行者道：「累煩你老人家與我傳答傳答：我是東土大唐駕下御弟三藏法師的徒弟 齊天大聖孫悟空行者，今有一事，要見菩薩。」道人笑道：「老爺字多話多，我 不能全記。」行者道：「你只說是唐僧徒弟孫悟空來了。」</p><p class=" stretch-last-line ">道人依言，上講堂傳報。那菩薩即穿袈裟，添香迎接。這大聖才舉步入門，往裏 觀看，只見那： 滿堂錦繡，一屋威嚴。眾門人齊誦《法華經》，老班首輕敲金鑄磬。佛前供養，</p></div> </div>