<div class="leaf "><div class="inner justify"><p>那怪方才睡醒，忽聽推得水響，急回頭睜睛觀看，見八戒執鈀來至。他跳出來，</p><p>當頭阻住，喝道：「慢來，慢來，看杖。」八戒舉鈀架住道：「你是個甚麼哭喪</p><p>杖，斷叫你祖宗看杖？」那怪道：「你這廝甚不曉得哩。我這：</p><p>寶杖原來名譽大，本是月裏梭羅派。</p><p>吳剛伐下一枝來，魯班製造工夫蓋。</p><p>裏邊一條金趁心，外邊萬道珠絲玠。</p><p>名稱寶杖善降妖，永鎮靈霄能伏怪。</p><p>只因官拜大將軍，玉皇賜我隨身帶。</p><p>或長或短任吾心，要細要粗憑意態。</p><p>也曾護駕宴蟠桃，也曾隨朝居上界。</p><p>值殿曾經眾聖參，捲簾曾見諸仙拜。</p><p>養成靈性一神兵，不是人間凡器械。</p><p>自從遭貶下天門，任意縱橫遊海外。</p><p>不當大膽自稱誇，天下槍刀難比賽。</p><p>看你那個鏽釘鈀，只好鋤田與築菜。」</p></div> </div>