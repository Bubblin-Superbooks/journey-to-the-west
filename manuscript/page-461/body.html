<div class="leaf "><div class="inner justify"><p class="no-indent  ">此保守師父，再莫與他廝斗，等老孫往南海走走去來。」八戒道：「哥哥，你去 南海何幹？」行者道：「這取經的勾當，原是觀音菩薩﹔及脫解我等，也是觀音 菩薩。今日路阻流沙河，不能前進，不得他，怎生處治？等我去請他，還強如和 這妖精相鬥。」八戒道：「也是，也是。師兄，你去時，千萬與我上覆一聲：向 日多承指教。」三藏道：「悟空，若是去請菩薩，卻也不必遲疑，快去快來。」</p><p>行者即縱觔斗雲，徑上南海。咦！那消半個時辰，早望見普陀山境。須臾間，墜 下觔斗，到紫竹林外，又只見那二十四路諸天上前迎著道：「大聖何來？」行者 道：「我師有難，特來謁見菩薩。」諸天道：「請坐，容報。」那輪日的諸天徑 至潮音洞口報道：「孫悟空有事朝見。」菩薩正與捧珠龍女在寶蓮池畔扶欄看花 ，聞報，即轉雲巖，開門喚入。大聖端肅皈依參拜。</p></div> </div>