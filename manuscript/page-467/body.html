<div class="leaf "><div class="inner justify"><p class="no-indent  ">。那木叉按祥雲，收了葫蘆。又只見那骷髏一時解化作九股陰風，寂然不見。三 藏拜謝了木叉，頂禮了菩薩。正是： 木叉徑回東洋海，三藏上馬卻投西。</p><p>畢竟不知幾時才得正果求經，且聽下回分解。</p><p>第二三回 三藏不忘本　四聖試禪心</p><p>奉法西來道路賒，秋風淅淅落霜花。 　　　　乖猿牢鎖繩休解，劣馬勤兜鞭莫加。 　　　　木母金公原自合，黃婆赤子本無差。 　　　　咬開鐵彈真消息，般若波羅到彼家。</p><p>這回書蓋言取經之道，不離了一身務本之道也。卻說他師徒四眾了悟真如，頓開</p><p>塵鎖，自跳出性海流沙，渾無罣礙，徑投大路西來。歷遍了青山綠水，看不盡野</p><p>草閑花。真個也光陰迅速，又值九秋，但見了些：</p><p>楓葉滿山紅，黃花耐晚風。</p><p>老蟬吟漸懶，愁蟋思無窮。</p></div> </div>