<div class="leaf "><div class="inner justify"><p class="no-indent  ">穿一件織錦官綠紵絲襖，上罩著淺紅比甲﹔繫一條結彩鵝黃錦繡裙，下映著高底 花鞋。時樣髻皂紗漫，相襯著二色盤龍髮﹔宮樣牙梳朱翠晃，斜簪著兩股釧金釵 。雲鬢半蒼飛鳳翅，耳環雙墜寶珠排。脂粉不施猶自美，風流還似少年才。</p><p class=" stretch-last-line ">那婦人見了他三眾，更加欣喜，以禮邀入廳房。一一相見禮畢，請各敘坐看茶。 那屏風後，忽有一個丫髻垂絲的女童，托著黃金盤、白玉盞，香茶噴暖氣，異果 散幽香。那人綽彩袖，春筍纖長﹔擎玉盞，傳茶上奉。對他們一一拜了。茶畢， 又吩咐辦齋。三藏啟手道：「老菩薩，高姓？貴地是甚地名？」婦人道：「此間 乃西牛賀洲之地。小婦人娘家姓賈，夫家姓莫。幼年不幸，公姑早亡，與丈夫守 承祖業。有家貲萬貫，良田千頃。夫妻們命裏無子，止生了三個女孩兒。前年大 不幸，又喪了丈夫。小婦居孀，今歲服滿。空遺下田產家業，再無個眷族親人，</p></div> </div>