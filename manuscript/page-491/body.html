<div class="leaf "><div class="inner justify"><p>三藏在馬上歡喜道：「徒弟，我一向西來，經歷許多山水，都是那嵯峨險峻之處 ，更不似此山好景，果然的幽趣非常。若是相近雷音不遠路，我們好整肅端嚴見 世尊。」行者笑道：「早哩，早哩，正好不得到哩。」沙僧道：「師兄，我們到 雷音有多少遠？」行者道：「十萬八千里，十停中還不曾走了一停哩。」八戒道 ：「哥呵，要走幾年才得到？」行者道：「這些路，若論二位賢弟，便十來日也 可到﹔若論我走，一日也好走五十遭，還見日色﹔若論師父走，莫想，莫想。」 唐僧道：「悟空，你說得幾時方可到？」行者道：「你自小時走到老，老了再小 ，老小千番也還難﹔只要你見性志誠，念念回首處，即是靈山。」沙僧道：「師 兄，此間雖不是雷音，觀此景致，必有個好人居止。」行者道：「此言卻當。這 裏決無邪祟，一定是個聖僧、仙輩之鄉，我們遊玩慢行。」不題。</p></div> </div>