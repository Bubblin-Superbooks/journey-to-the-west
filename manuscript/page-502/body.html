<div class="leaf "><div class="inner justify"><p class="no-indent  ">朱欄寶檻，曲砌峰山。奇花與麗日爭妍，翠竹共青天鬥碧。流杯亭外，一灣綠柳 似拖煙﹔賞月臺前，數簇喬松如潑靛。紅拂拂，錦巢榴﹔綠依依，繡墩草﹔青茸 茸，碧砂蘭﹔攸蕩蕩，臨溪水。丹桂映金井梧桐，錦槐傍朱欄玉砌。有或紅或白 千葉桃，有或香或黃九秋菊。荼架，映著牡丹亭﹔木槿臺，相連芍藥圃。看不盡 傲霜君子竹，欺雪大夫松。更有那鶴莊鹿宅，方沼圓池﹔泉流碎玉，地萼堆金。 朔風觸綻梅花白，春來點破海棠紅。誠所謂人間第一仙景，西方魁首花叢。</p><p>那行者觀看不盡，又見一層門，推開看處，卻是一座菜園： 　　　　佈種四時蔬菜，菠芹莙薘姜苔。 　　　　筍瓜瓠茭白，蔥蒜芫荽韭薤。 　　　　窩蕖童蒿苦藚，葫蘆茄子須栽。 　　　　蔓菁蘿蔔羊頭埋，紅莧青菘紫芥。</p><p>行者笑道：「他也是個自種自吃的道士。」</p></div> </div>