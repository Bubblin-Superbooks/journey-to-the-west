<div class="leaf "><div class="inner justify"><p>福如東海壽如山，貌似小童身體健。</p><p>壺隱洞天不老丹，腰懸與日長生篆。</p><p>人間數次降禎祥，世上幾番消厄願。</p><p>武帝曾宣加壽齡，瑤池每赴蟠桃宴。</p><p>教化眾僧脫俗緣，指開大道明如電。</p><p>也曾跨海祝千秋，常去靈山參佛面。</p><p>聖號東華大帝君，煙霞第一神仙眷。</p><p>孫行者靦面相迎，叫聲：「帝君，起手了。」那帝君慌忙回禮道：「大聖，失</p><p>迎。請荒居奉茶。」遂與行者攙手而入。果然是貝闕仙宮，看不盡瑤池瓊閣。方</p><p>坐待茶，只見翠屏後轉出一個童兒。他怎生打扮：</p><p>身穿道服飄霞爍，腰束絲絛光錯落。</p><p>頭戴綸巾佈斗星，足登芒履遊仙岳。</p><p>煉元真，脫本殼，功行成時遂意樂。</p><p>識破原流精氣神，主人認得無虛錯。</p><p>逃名今喜壽無疆，甲子週天管不著。</p></div> </div>