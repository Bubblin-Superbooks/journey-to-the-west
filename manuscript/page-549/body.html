<div class="leaf "><div class="inner justify"><p class="no-indent  ">眾：「看守林中，我去去來。」遂手托淨瓶，白鸚哥前邊巧囀，孫大聖隨後相 從。有詩為證。詩曰： 　　　　玉毫金象世難論，正是慈悲救苦尊。 　　　　過去劫逢無垢佛，至今成得有為身。 　　　　幾生慾海澄清浪，一片心田絕點塵。 　　　　甘露久經真妙法，管教寶樹永長春。</p><p class=" stretch-last-line ">卻說那觀裏大仙與三老正然清話，忽見孫大聖按落雲頭，叫道：「菩薩來了，快 接，快接。」慌得那三星與鎮元子共三藏師徒，一齊迎出寶殿。菩薩才住了祥 雲，先與鎮元子陪了話，後與三星作禮，禮畢上坐。那階前，行者引唐僧、八 戒、沙僧都拜了。那觀中諸仙也來拜見。行者道：「大仙不必遲疑，趁早兒陳設 香案，請菩薩替你治那甚麼果樹去。」大仙躬身謝菩薩道：「小可的勾當，怎麼 敢勞菩薩下降？」菩薩道：「唐僧乃我之弟子，孫悟空沖撞了先生，理當賠償寶</p></div> </div>