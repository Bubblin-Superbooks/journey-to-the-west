<div class="leaf "><div class="inner justify"><p class="no-indent  ">神爽體健。他取經心重，那裏肯淹留，無已，遂行。</p><p>師徒別了上路，早見一座高山。三藏道：「徒弟，前面有山險峻，恐馬不能前， 大家須仔細仔細。」行者道：「師父放心，我等自然理會。」好猴王，他在馬前 橫擔著棒，剖開山路，上了高崖，看不盡： 峰巖重疊，澗壑彎環。虎狼成陣走，麂鹿作群行。無數獐鑽簇簇，滿山狐兔聚叢 叢。千尺大蟒，萬丈長蛇。大蟒噴愁霧，長蛇吐怪風。道旁荊棘牽漫，嶺上松柟 秀麗。薜蘿滿目，芳草連天。影落滄溟北，雲開斗柄南。萬古常含元氣老，千峰 巍列日光寒。</p><p>那長老馬上心驚。孫大聖佈施手段，舞著鐵棒，哮吼一聲，諕得那狼蟲顛竄，虎 豹奔逃。</p><p class=" stretch-last-line ">師徒們入此山，正行到嵯峨之處，三藏道：「悟空，我這一日，肚中饑了，你去 那裏化些齋吃。」行者陪笑道：「師父好不聰明。這等半山之中，前不巴村，後</p></div> </div>