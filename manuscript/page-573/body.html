<div class="leaf "><div class="inner justify"><p>你看他忍氣別了師父，縱觔斗雲，徑回花果山水簾洞去了。獨自個悽悽慘慘， 忽聞得水聲聒耳。大聖在那半空裏看時，原來是東洋大海潮發的聲響。一見 了，又想起唐僧，止不住腮邊淚墜，停雲住步，良久方去。</p><p>畢竟不知此去反復何如，且聽下回分解。</p><p>第二八回 花果山群妖聚義　黑松林三藏逢魔</p><p class=" stretch-last-line ">卻說那大聖雖被唐僧逐趕，然猶思念感嘆不已，早望見東洋大海，道：「我不 走此路者，已五百年矣！」只見那海水： 煙波蕩蕩，巨浪悠悠。煙波蕩蕩接天河，巨浪悠悠通地脈。潮來洶湧，水浸灣 環。潮來洶湧，猶如霹靂吼三春﹔水浸灣環，卻似狂風吹九夏。乘龍福老，往 來必定皺眉行﹔跨鶴仙童，反覆果然憂慮過。近岸無村社，傍水少漁舟。浪捲 千年雪，風生六月秋。野禽憑出沒，沙鳥任沉浮。眼前無釣客，耳畔只聞鷗。 海底遊游樂，天邊過雁愁。</p></div> </div>