<div class="leaf "><div class="inner justify"><p class="no-indent stretch-last-line ">那行者將身一縱，跳過了東洋大海，早至花果山。按落雲頭，睜睛觀看，那山 上花草俱無，煙霞盡絕﹔峰巖倒塌，林樹焦枯。你道怎麼這等？只因他鬧了天 宮，拿上界去，此山被顯聖二郎神率領那梅山七弟兄，放火燒壞了。這大聖倍 加悽慘。有一篇敗山頹景的古風為證。古風云： 　　　　回顧仙山兩淚垂，對山悽慘更傷悲。 　　　　當時只道山無損，今日方知地有虧。 　　　　可恨二郎將我滅，堪嗔小聖把人欺。 　　　　行兇掘你先靈墓，無干破爾祖墳基。 　　　　滿天霞霧皆消蕩，遍地風雲盡散稀。 　　　　東嶺不聞斑虎嘯，西山那見白猿啼。 　　　　北谿狐兔無蹤跡，南谷獐沒影遺。 　　　　青石燒成千塊土，碧砂化作一堆泥。 　　　　洞外喬松皆倚倒，崖前翠柏盡稀少。 　　　　椿杉槐檜栗檀焦，桃杏李梅梨棗了。 　　　　柘絕桑無怎養蠶？柳稀竹少難棲鳥。 　　　　峰頭巧石化為塵，澗底泉乾都是草。</p></div> </div>