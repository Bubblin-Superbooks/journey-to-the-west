<div class="leaf "><div class="inner justify"><p class="no-indent  ">　　　　崖前土黑沒芝蘭，路畔泥紅藤薜攀。 　　　　往日飛禽飛那處？當時走獸走何山？ 　　　　豹嫌蟒惡傾頹所，鶴避蛇回敗壞間。 　　　　想是日前行惡念，致令目下受艱難。</p><p class=" stretch-last-line ">那大聖正當悲切，只聽得那芳草坡前，曼荊凹內，響一聲，跳出七八個小猴， 一擁上前，圍住叩頭。高叫道：「大聖爺爺，今日來家了？」美猴王道：「你 們因何不耍不頑，一個個都潛蹤隱跡？我來多時了，不見你們形影，何也？」 群猴聽說，一個個垂淚告道：「自大聖擒拿上界，我們被獵人之苦，著實難 捱。怎禁他硬弩強弓，黃鷹劣犬，網扣槍鉤，故此各惜性命，不敢出頭頑耍， 只是深潛洞府，遠避窩巢。饑去坡前偷草食，渴來澗下吸清泉。卻才聽得大聖 爺爺聲音，特來接見，伏望扶持。」那大聖聞得此言，愈加悽慘。便問：「你 們還有多少在此山上？」群猴道：「老者小者，只有千把。」大聖道：「我當</p></div> </div>