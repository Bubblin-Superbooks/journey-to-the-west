<div class="leaf "><div class="inner justify"><p class="no-indent  ">何事？」三藏道：「小僧是唐朝釋子，承我天子敕旨，前往西方取經。原領有文 牒，到陛下上國，理合倒換。故此不識進退，驚動龍顏。」國王道：「既有唐天 子文牒，取上來看。」三藏雙手捧上去，展開放在御案上。牒云： 南贍部洲大唐國奉天承運唐天子牒行：切惟朕以涼德，嗣續丕基，事神治民，臨 深履薄，朝夕是惴。前者失救涇河老龍，獲譴於我皇皇后帝，三魂七魄，倏忽陰 司，已作無常之客。因有陽壽未絕，感冥君放送回生，廣陳善會，修建度亡道 場。感蒙救苦觀世音菩薩金身出現，指示西方有佛有經，可度幽亡，超脫孤魂。 特著法師玄奘，遠歷千山，詢求經偈。倘到西邦諸國，不滅善緣，照牒放行。須 至牒者。大唐貞觀一十三年秋吉日，御前文牒。(上有寶印九顆)</p><p>國王見了，取本國玉寶，用了花押，遞與三藏。</p><p class=" stretch-last-line ">三藏謝了恩，收了文牒，又奏道：「貧僧一來倒換文牒，二來與陛下寄有家書。」</p></div> </div>