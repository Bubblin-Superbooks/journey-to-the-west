<div class="leaf "><div class="inner justify"><p class="no-indent  ">阻擋。」行者道：「師父，出家人莫說在家話。你記得那烏巢和尚的《心經》云 『心無罣礙：無罣礙，方無恐怖，遠離顛倒夢想』之言？但只是：『掃除心上 垢，洗淨耳邊塵。不受苦中苦，難為人上人。』你莫生憂慮，但有老孫，就是塌 下天來，可保無事，怕甚麼虎狼？」長老勒回馬道：「我 　　　　當年奉旨出長安，只憶西來拜佛顏。 　　　　舍利國中金像彩，浮屠塔裏玉毫斑。 　　　　尋窮天下無名水，歷遍人間不到山。 　　　　逐逐煙波重疊疊，幾時能勾此身閑？」</p><p>行者聞說，笑呵呵道：「師要身閑，有何難事？若功成之後，萬緣都罷，諸法皆 空。那時節，自然而然，卻不是身閑也？」長老聞言，只得樂以忘憂。放轡催銀 濁，兜韁趲玉龍。</p><p class=" stretch-last-line ">師徒們上得山來，十分險峻，真個嵯峨。好山： 　　　　巍巍峻嶺，削削尖峰。灣環深澗下，孤峻陡崖邊。灣環深澗下，只聽得</p></div> </div>