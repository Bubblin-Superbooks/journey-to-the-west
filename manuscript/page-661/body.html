<div class="leaf "><div class="inner justify"><p class="no-indent  ">唿喇喇戲水蟒翻身﹔孤峻陡崖邊，但見那崒嵂嵂出林虎剪尾。往上看，巒頭突兀 透青霄﹔回眼觀，壑下深沉鄰碧落。上高來，似梯似凳﹔下低行，如塹如坑。真 個是古怪巔峰嶺，果然是連尖削壁崖。巔峰嶺上，採藥人尋思怕走﹔削壁崖前， 打柴夫寸步難行。胡羊野馬亂攛梭，狡兔山牛如佈陣。山高蔽日遮星斗，時逢妖 獸與蒼狼。草徑迷漫難進馬，怎得雷音見佛王？</p><p>長老勒馬觀山，正在難行之處，只見那綠莎坡上，佇立著一個樵夫。你道他怎生 打扮： 頭戴一頂老藍氈笠，身穿一領毛皂衲衣。老藍氈笠，遮煙蓋日果稀奇﹔毛皂衲 衣，樂以忘憂真罕見。手持鋼斧快磨明，刀伐乾柴收束緊。檐頭春色，幽然四序 融融﹔身外閑情，常是三星澹澹。到老只於隨分過，有何榮辱暫關山？ 　　那樵子： 　　　　正在坡前伐朽柴，忽逢長老自東來。 　　　　停柯住斧出林外，趨步將身上石崖。</p></div> </div>