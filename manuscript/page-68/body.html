<div class="leaf "><div class="inner justify"><p class="no-indent  ">首歸降。臣敖廣舒身下拜，獻神珍之鐵棒，鳳翅之金冠，與那鎖子甲、步雲履， 以禮送出。他仍弄武藝，顯神通，但云：『聒噪！聒噪！』果然無敵，甚為難制 。臣今啟奏，伏望聖裁。懇乞天兵，收此妖孽，庶使海嶽清寧，下元安泰。奉奏 。」</p><p>聖帝覽畢，傳旨：「著龍神回海，朕即遣將擒拿。」老龍王頓首謝去。</p><p class=" stretch-last-line ">下面又有葛仙翁天師啟奏道：「萬歲，有冥司秦廣王?奉幽冥教主地藏王菩薩表 文進上。」傍有傳言玉女接上表文。玉皇亦從頭看過。表曰： 「幽冥境界，乃地之陰司。天有神而地有鬼，陰陽輪轉﹔禽有生而獸有死，反復 雌雄。生生化化，孕女成男，此自然之數，不能易也。今有花果山水簾洞天產妖 猴孫悟空，逞惡行兇，不服拘喚。弄神通，打絕九幽鬼使﹔恃勢力，驚傷十代慈 王。大鬧森羅，強銷名號。致使猴屬之類無拘，獼猴之畜多壽﹔寂滅輪迴，各無</p></div> </div>