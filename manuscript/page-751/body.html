<div class="leaf "><div class="inner justify"><p class="no-indent  ">山！看那八面崖巍，四圍險峻。古怪喬松盤翠蓋，枯摧老樹掛藤蘿。泉水飛流， 寒氣透人毛髮冷﹔巔峰屹，清風射眼夢魂驚。時聽大蟲哮吼，每聞山鳥時鳴。麂 鹿成群穿荊棘，往來跳躍﹔獐結黨尋野食，前後奔跑。佇立草坡，一望並無客 旅；行來深凹，四邊俱有豺狼。應非佛祖修行處，盡是飛禽走獸場。</p><p>那師父戰戰兢兢，進此深山，心中悽慘，兜住馬，叫聲：「悟空呵！我 　　　　自從益智登山盟，王不留行送出城。 　　　　路上相逢三棱子，途中催趲馬兜鈴。 　　　　尋坡轉澗求荊芥，邁嶺登山拜茯苓。 　　　　防己一身如竹瀝，茴香何日拜朝廷？」</p><p>孫大聖聞言，呵呵冷笑道：「師父不必罣念，少要心焦，且自放心前進，還你個</p><p>功到自然成也。」師徒們玩著山景，信步行時，早不覺紅輪西墜。正是：</p><p>十里長亭無客走，九重天上現星辰。</p></div> </div>