<div class="leaf "><div class="inner justify"><p>八河船隻皆收港，七千州縣盡關門。</p><p>六宮五府回官宰，四海三江罷釣綸。</p><p>兩座樓頭鐘鼓響，一輪明月滿乾坤。</p><p>那長老在馬上遙觀，只見那山凹裏有樓臺疊疊，殿閣重重。三藏道：「徒弟，此</p><p>時天色已晚，幸得那壁廂有樓閣不遠，想必是庵觀寺院，我們都到那裏借宿一</p><p>宵，明日再行罷。」行者道：「師父說得是。不要忙，等我且看好歹如何。」那</p><p>大聖跳在空中，仔細觀看，果然是座山門。但見：</p><p>八字磚牆泥紅粉，兩邊門上釘金釘。</p><p>疊疊樓臺藏嶺畔，層層宮闕隱山中。</p><p>萬佛閣對如來殿，朝陽樓應大雄門。</p><p>七層塔屯雲宿霧，三尊佛神現光榮。</p><p>文殊臺對伽藍舍，彌勒殿靠大慈廳。</p><p>看山樓外青光舞，步虛閣上紫雲生。</p><p>松關竹院依依綠，方丈禪堂處處清。</p></div> </div>