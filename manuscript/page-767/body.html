<div class="leaf "><div class="inner justify"><p class="no-indent  ">去。三藏坐在中間。燈下，兩班兒立五百個和尚，都伺候著，不敢撤離。三藏欠 身道：「列位請回，貧僧好自在安寢也。」眾僧決不敢退。僧官上前，吩咐大 眾：「伏侍老爺安置了再回。」三藏道：「即此就是安置了，都就請回。」眾人 卻才敢散去訖。</p><p>唐僧舉步出門小解，只見明月當天，叫：「徒弟。」行者、八戒、沙僧都出來侍</p><p>立。因感這月清光皎潔，玉宇深沉，真是一輪高照，大地分明。對月懷歸，口占</p><p>一首古風長篇。詩云：</p><p>皓魄當空寶鏡懸，山河搖影十分全。</p><p>瓊樓玉宇清光滿，冰鑑銀盤爽氣旋。</p><p>萬里此時同皎潔，一年今夜最明鮮。</p><p>渾如霜餅離滄海，卻似冰輪掛碧天。</p><p>別館寒窗孤客悶，山村野店老翁眠。</p><p>乍臨漢苑驚秋鬢，才到秦樓促晚奩。</p><p>庾亮有詩傳晉史，袁宏不寐泛江船。</p></div> </div>