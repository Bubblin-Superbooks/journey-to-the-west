<div class="leaf "><div class="inner justify"><p class="no-indent  ">朧，卻還心中明白。耳內嚶嚶，聽著那窗外陰風颯颯。好風！真個那： 淅淅瀟瀟，飄飄蕩蕩。淅淅瀟瀟飛落葉，飄飄蕩蕩捲浮雲。滿天星斗皆昏昧，遍 地塵沙盡灑紛。一陣家猛，一陣家純。純時松竹敲清韻，猛處江湖波浪渾﹔刮得 那山鳥難棲聲哽哽，海魚不定跳噴噴﹔東西館閣門窗脫，前後廊房神鬼瞋﹔佛殿 花瓶吹墮地，琉璃搖落慧燈昏﹔香爐攲倒香灰迸，燭架歪斜燭焰煙。幢幡寶蓋都 搖拆，鐘鼓樓臺撼動根。</p><p class=" stretch-last-line ">那長老昏夢中聽著風聲一時過處，又聞得禪堂外隱隱的叫一聲「師父」！忽抬頭 夢中觀看，門外站著一條漢子，渾身上下水淋淋的，眼中垂淚，口裏不住的只叫 「師父」。三藏欠身道：「你莫是魍魎妖魅、神怪邪魔，至夜深時，來此戲我？ 我卻不是那貪慾貪嗔之類。我本是個光明正大之僧，奉東土大唐旨意，上西天拜 佛求經者。我手下有三個徒弟，都是降龍伏虎之英豪，掃怪除魔之壯士。他若見</p></div> </div>