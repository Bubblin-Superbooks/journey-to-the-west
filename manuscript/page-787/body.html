<div class="leaf "><div class="inner justify"><p class="no-indent  ">隱身法，乃是東土唐僧，上雷音寺拜佛求經進寶的和尚。」太子道：「你那東土 雖是中原，其窮無比，有甚寶貝，你說來我聽。」三藏道：「我身上穿的這袈 裟，是第三樣寶貝。還有第一等、第二等更好的物哩。」太子道：「你那衣服， 半邊苫身，半邊露臂，能值多少物，敢稱寶貝？」三藏道：「這袈裟雖不全體， 有詩幾句。詩曰： 　　　　佛衣偏袒不須論，內隱真如脫世塵。 　　　　萬線千針成正果，九珠八寶合元神。 　　　　仙娥聖女恭修製，遺賜禪僧靜垢身。 　　　　見駕不迎猶自可，你的父冤未報枉為人。」</p><p class=" stretch-last-line ">太子聞言，心中大怒道：「這潑和尚胡說！你那半片衣，憑著你口能舌便，誇好 誇強。我的父冤從何未報？你說來我聽。」三藏進前一步，合掌問道：「殿下， 為人生在天地之間，能有幾恩？」太子道：「有四恩。」三藏道：「那四恩？」</p></div> </div>