<div class="leaf "><div class="inner justify"><p class="no-indent  ">太子道：「感天地蓋載之恩，日月照臨之恩，國王水土之恩，父母養育之恩。」 三藏笑曰：「殿下言之有失。人只有天地蓋載，日月照臨，國王水土，那得個父 母養育來？」太子怒道：「和尚是那遊手遊食削髮逆君之徒。人不得父母養育， 身從何來？」三藏道：「殿下，貧僧不知。但只這紅匣內有一件寶貝，叫做立帝 貨，他上知五百年，中知五百年，下知五百年，共知一千五百年過去未來之事， 便知無父母養育之恩，令貧僧在此久等多時矣。」</p><p class=" stretch-last-line ">太子聞說，教：「拿來我看。」三藏扯開匣蓋兒，那行者跳將出來，呀的兩邊亂 走。太子道：「這星星小人兒，能知甚事？」行者聞言嫌小，卻就使個神通，把 腰伸一伸，就長了有三尺四五寸。眾軍士吃驚道：「若是這般快長，不消幾日， 就撐破天也。」行者長到原身，就不長了。太子才問道：「立帝貨，這老和尚說</p></div> </div>