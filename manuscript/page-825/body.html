<div class="leaf "><div class="inner justify"><p>師徒們在路上，那消半日，早望見城池相近。三藏道：「悟空，前面想是烏雞國</p><p>了。」行者道：「正是，我們快趕進城幹事。」那師徒進得城來，只見街市上人</p><p>物齊整，風光鬧熱。早又見鳳閣龍樓，十分壯麗。有詩為證。詩曰：</p><p>海外宮樓如上邦，人間歌舞若前唐。</p><p>花迎寶扇紅雲繞，日照鮮袍翠霧光。</p><p>孔雀屏開香靄出，珍珠簾捲彩旗張。</p><p>太平景像真堪賀，靜列多官沒奏章。</p><p class=" stretch-last-line ">三藏下馬道：「徒弟呵，我們就此進朝倒換關文，省得又攏那個衙門費事。」行 者道：「說得有理。我兄弟們都進去，人多才好說話。」唐僧道：「都進去，莫 要撒村，先行了君臣禮，然後再講。」行者道：「行君臣禮，就要下拜哩。」三 藏道：「正是，要行五拜三叩頭的大禮。」行者笑道：「師父不濟。若是對他行</p></div> </div>