<div class="leaf "><div class="inner justify"><p class="no-indent  ">　　　　未煉嬰兒邪火勝，心猿木母共扶持。</p><p>畢竟不知這一去吉兇何如，且聽下回分解。</p><p>第四一回 心猿遭火敗　木母被魔擒</p><p>善惡一時忘念，榮枯都不關心。晦明隱現任浮沉。隨分饑餐渴飲。神靜湛然常 寂，昏冥便有魔侵。五行蹬蹭破禪林。風動必然寒凜。</p><p>卻說那孫大聖引八戒別了沙僧，跳過枯松澗，徑來到那怪石崖前。果見有一座</p><p>洞府，真個也景致非凡。但見：</p><p>迴鑾古道幽還靜，風月也聽玄鶴弄。</p><p>白雲透出滿川光，流水過橋仙意興。</p><p>猿嘯鳥啼花木奇，藤蘿石蹬芝蘭勝。</p><p>蒼搖崖壑散煙霞，翠染松篁招彩鳳。</p><p>遠列巔峰似插屏，山朝澗繞真仙洞。</p><p>崑崙地脈發來龍，有分有緣方受用。</p><p>將近行到門前，見有一座石碣，上鐫八個大字，乃是「號山枯松澗火雲洞」。 那壁廂一群小妖，在那裏掄槍舞劍的跳風頑耍。</p></div> </div>