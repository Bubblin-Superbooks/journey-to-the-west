<div class="leaf "><div class="inner justify"><p class="no-indent  ">道：「我也不用著風雲雷電，只是要些雨水滅火。」龍王道：「大聖不用風雲 雷電，但我一人也不能助力。著舍弟們同助大聖一功如何？」行者道：「令弟 何在？」龍王道：「南海龍王敖欽、北海龍王敖閏、西海龍王敖順。」行者笑 道：「我若再遊過三海，不如上界去求玉帝旨意了。」龍王道：「不消大聖 去，只我這裏撞動鐵鼓、金鐘，他自頃刻而至。」行者聞其言道：「老龍王， 快撞鐘鼓。」</p><p>須臾間，三海龍王擁至，問：「大哥，有何事命弟等？」敖廣道：「孫大聖在</p><p>這裏借雨助力降妖。」三弟即引進見畢，行者備言借水之事。眾神個個歡從，</p><p>即點起：</p><p>鯊魚驍勇為前部，鱯痴口大作先鋒。</p><p>鯉元帥翻波跳浪，鯁提督吐霧噴風。</p><p>鯖太尉東方打哨，鮊都司西路催征。</p><p>紅眼馬郎南面舞，黑甲將軍北下衝。</p></div> </div>