<div class="leaf "><div class="inner justify"><p>鯕把總中軍掌號，五方兵處處英雄。</p><p>縱橫機巧黿樞密，妙算玄微龜相公。</p><p>有謀有智鼉丞相，多變多能鱉總戎。</p><p>橫行蟹士掄長劍，直跳蝦婆扯硬弓。</p><p>鮎外郎查明文簿，點龍兵出離波中。</p><p>有詩為證。詩曰： 　　　　四海龍王喜助功，齊天大聖請相從。 　　　　只因三藏途中難，借水前來滅火紅。</p><p>那行者領著龍兵，不多時，早到號山枯松澗上。行者道：「敖氏昆玉，有煩遠 踄。此間乃妖魔之處，汝等且停於空中，不要出頭露面。讓老孫與他賭鬥，若 贏了他，不須列位捉拿﹔若輸與他，也不用列位助陣。只是他但放火時，可聽 我呼喚，一齊噴雨。」龍王俱如號令。</p><p class=" stretch-last-line ">行者卻按雲頭，入松林裏，見了八戒、沙僧，叫聲：「兄弟。」八戒道：「哥 哥來得快啞。可曾請得龍王來？」行者道：「俱來了。你兩個切須仔細，只怕</p></div> </div>