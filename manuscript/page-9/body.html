<div class="leaf "><div class="inner justify"><p>第一回 靈根育孕源流出　心性修持大道生</p><p>詩曰：</p><p>混沌未分天地亂，茫茫渺渺無人見。</p><p>自從盤古破鴻濛，開闢從茲清濁辨。</p><p>覆載群生仰至仁，發明萬物皆成善。</p><p>欲知造化會元功，須看西遊釋厄傳。</p><p class=" stretch-last-line ">蓋聞天地之數，有十二萬九千六百歲為一元。將一元分為十二會，乃子、丑、寅 、卯、辰、巳、午、未、申、酉、戌、亥之十二支也。每會該一萬八百歲。且就 一日而論：子時得陽氣，而丑則雞鳴﹔寅不通光，而卯則日出﹔辰時食後，而巳 則挨排﹔日午天中，而未則西蹉﹔申時晡，而日落酉，戌黃昏，而人定亥。譬於 大數，若到戌會之終，則天地昏曚而萬物否矣。再去五千四百歲，交亥會之初， 則當黑暗，而兩間人物俱無矣，故曰混沌。又五千四百歲，亥會將終，貞下起元 ，近子之會，而復逐漸開明。邵康節曰：：「冬至子之半，天心無改移。一陽初</p></div> </div>