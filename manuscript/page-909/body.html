<div class="leaf "><div class="inner justify"><p class=" stretch-last-line ">師徒們出洞來，攀鞍上馬，找大路，篤志投西。行經一個多月，忽聽得水聲振 耳。三藏大驚道：「徒弟啞，又是那裏水聲？」行者笑道：「你這老師父忒也 多疑，做不得和尚。我們一同四眾，偏你聽見甚麼水聲。你把那《多心經》又 忘了也？」唐僧道：「《多心經》乃浮屠山烏巢禪師口授，共五十四句，二百 七十個字。我當時耳傳，至今常念，你知我忘了那句兒？」行者道：「老師 父，你忘了『無眼耳鼻舌身意』。我等出家之人，眼不視色，耳不聽聲，鼻不 嗅香，舌不嘗味，身不知寒暑，意不存妄想：如此謂之祛褪六賊。你如今為求 經，念念在意﹔怕妖魔，不肯捨身﹔要齋吃，動舌﹔喜香甜，觸鼻﹔聞聲音， 驚耳﹔睹事物，凝眸﹔招來這六賊紛紛，怎生得西天見佛？」三藏聞言，默然 沉慮道：「徒弟呵，我 　　　　一自當年別聖君，奔波晝夜甚慇懃。 　　　　芒鞋踏破山頭霧，竹笠沖開嶺上雲。</p></div> </div>