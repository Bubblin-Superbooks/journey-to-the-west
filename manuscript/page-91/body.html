<div class="leaf "><div class="inner justify"><p class="no-indent  ">了。那齊天府下二司仙吏，早晚伏侍，只知日食三餐，夜眠一榻，無事牽縈， 自由自在。閑時節會友遊宮，交朋結義。見三清稱個「老」字，逢四帝道個 「陛下」。與那九曜星、五方將、二十八宿、四大天王、十二元辰、五方五老 、普天星相、河漢群神，俱只以弟兄相待，彼此稱呼。今日東遊，明日西蕩， 雲去雲來，行蹤不定。</p><p>一日，玉帝早朝，班部中閃出許旌陽真人，頫?啟奏道：「今有齊天大聖無事 閑遊，結交天上眾星宿，不論高低，俱稱朋友，恐後閑中生事。不若與他一件 事管，庶免別生事端。」玉帝聞言，即時宣詔。那猴王欣欣然而至，道：「陛 下，詔老孫有何陞賞？」玉帝道：「朕見你身閑無事，與你件執事：你且權管 那蟠桃園，早晚好生在意。」大聖歡喜謝恩，朝上唱喏而退。</p><p class=" stretch-last-line ">他等不得窮忙，即入蟠桃園內查勘。本園中有個土地攔住問道：「大聖何往？」</p></div> </div>