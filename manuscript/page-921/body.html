<div class="leaf "><div class="inner justify"><p class="no-indent  ">與佛祖司鐘﹔第六個穩獸龍，與神宮鎮脊﹔第七個敬仲龍，與玉帝守擎天華表﹔ 第八個蜃龍，在大家兄處砥據太岳。此乃第九個鼉龍，因年幼無甚執事，自舊 年才著他居黑水河養性，待成名，別遷調用。誰知他不遵吾旨，沖撞大聖也。」</p><p class=" stretch-last-line ">行者聞言，笑道：「你妹妹有幾個妹丈？」敖順道：「只嫁得一個妹丈，乃涇 河龍王。向年以此被斬，舍妹孀居於此，前年疾故了。」行者道：「一夫一 妻，如何生此幾個雜種？」敖順道：「此正謂『龍生九種，九種各別。』」行 者道：「我才心中煩惱，欲將簡帖為證，上奏天庭，問你個通同作怪，搶奪人 口之罪。據你所言，是那廝不遵教誨，我且饒你這次：一則是看你昆玉分上﹔ 二來只該怪那廝年幼無知，你也不甚知情。你快差人擒來，救我師父，再作區 處。」敖順即喚太子摩昂：「快點五百蝦魚壯兵，將小鼉捉來問罪。」一壁廂 安排酒席，與大聖陪禮。行者道：「龍王再勿多心，既講開饒了你便罷，又何</p></div> </div>