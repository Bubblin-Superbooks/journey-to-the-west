<div class="leaf "><div class="inner justify"><p class="no-indent  ">來。真個是迎風冒雪，戴月披星。行勾多時，又值早春天氣。但見： 三陽轉運，萬物生輝。三陽轉運，滿天明媚開圖畫﹔萬物生輝，遍地芳菲設繡 茵。梅殘數點雪，麥漲一川雲。漸開冰解山泉溜，盡放萌芽沒燒痕。正是那：太 昊乘震，勾芒御辰﹔花香風氣暖，雲淡日光新﹔道傍楊柳舒青眼，膏雨滋生萬象 春。</p><p>師徒們在路上，遊觀景色，緩馬而行，忽聽得一聲吆喝，好便似千萬人吶喊之 聲。唐三藏心中害怕，兜住馬不能前進，急回頭道：「悟空，是那裏這等響振？」 八戒道：「好一似地裂山崩。」沙僧道：「也就如雷聲霹靂。」三藏道：「還是 人喊馬嘶。」孫行者笑道：「你們都猜不著，且住，待老孫看是何如。」</p><p class=" stretch-last-line ">好行者，將身一縱，踏雲光，起在空中，睜眼觀看，遠見一座城池。又近覷，倒 也祥光隱隱，不見甚麼凶氣紛紛。行者暗自沉吟道：「好去處，如何有響聲振</p></div> </div>