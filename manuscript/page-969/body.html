<div class="leaf "><div class="inner justify"><p class="no-indent  ">魚玉帶不依班，象簡羅衫無品敘。彩閣翠屏盡損傷，綠窗朱戶皆狼狽。金鑾殿瓦 走磚飛，錦雲堂門歪槅碎。這陣狂風果是兇，刮得那君王父子難相會﹔六街三市 沒人蹤，萬戶千門皆緊閉。</p><p>正是那狂風大作。</p><p>孫行者又顯神通，把金箍棒鑽一鑽，望空又一指。只見那： 推雲童子，佈霧郎君。推雲童子顯神威，骨都都觸石垂天﹔佈霧郎君施法力，濃 漠漠飛煙蓋地。茫茫三市暗，冉冉六街昏。因風離海上，隨雨出崑崙。頃刻漫天 地，須臾蔽世塵。宛然如混沌，不見鳳樓門。</p><p>此時昏霧朦朧，濃雲靉靆。</p><p class=" stretch-last-line ">孫行者又把金箍棒鑽一鑽，望空又一指。慌得那： 雷公奮怒，電母生嗔。雷公奮怒，倒騎火獸下天關﹔電母生嗔，亂掣金蛇離斗 府。唿喇喇施霹靂，振碎了鐵叉山﹔淅瀝瀝閃紅綃，飛出了東洋海。呼呼隱隱滾</p></div> </div>