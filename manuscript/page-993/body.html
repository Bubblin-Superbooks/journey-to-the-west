<div class="leaf "><div class="inner justify"><p>慌得三藏高叫：「陛下，赦貧僧一時。我那個徒弟自從歸教，歷歷有功。今日沖 撞國師，死在油鍋之內，奈何先死者為神。我貧僧怎敢貪生？正是天下官員也管 著天下百姓。陛下若教臣死，臣豈敢不死？只望寬恩，賜我半盞涼漿水飯、三張 紙馬，容到油鍋前，燒此一陌紙，也表我師徒一念，那時再領罪也。」國王聞言 道：「也是，那中華人多有義氣。」命取些漿飯、黃錢與他。果然取了，遞與唐 僧。</p><p>唐僧教沙和尚同去，行至階下，有幾個校尉把八戒揪著耳朵，拉在鍋邊。三藏對</p><p>鍋祝曰：「徒弟孫悟空：</p><p>自從受戒拜禪林，護我西來恩愛深。</p><p>指望同時成大道，何期今日你歸陰。</p><p>生前只為求經意，死後還存念佛心。</p><p>萬里英魂須等候，幽冥做鬼上雷音。」</p><p class=" stretch-last-line ">八戒聽見道：「師父，不是這般祝了。──沙和尚，你替我奠漿飯，等我禱。」</p></div> </div>