<div class="leaf "><div class="inner justify"><p>畢竟不知那總兵官奪下櫃裏賊臟如何，與唐僧四眾的性命如何，且聽下回分解。</p><p>第八五回 心猿妒木母　魔主計吞禪</p><p>話說那國王早朝文武多官俱執表章啟奏道：「主公，望赦臣等失儀之罪。」國王 道：「眾卿禮貌如常，有何失儀？」眾卿道：「主公呵，不知何故，臣等一夜把 頭髮都沒了。」國王執了這沒頭髮之表，下龍床對群臣道：「果然不知何故，朕 宮中大小人等，一夜也盡沒了頭髮。」君臣們都各汪汪滴淚道：「從此後，再不 敢殺戮和尚也。」王復上龍位，眾官各立本班。王又道：「有事出班來奏，無事 捲簾散朝。」只見那武班中閃出巡城總兵官，文班中走出東城兵馬使，當階叩頭 道：「臣蒙聖旨巡城，夜來獲得賊臟一櫃、白馬一匹。微臣不敢擅專，請旨定 奪。」國王大喜道：「連櫃取來。」</p><p class=" stretch-last-line ">二臣即退至本衙，點起齊整軍士，將櫃抬出。三藏在內，魂不附體道：「徒弟</p></div> </div>