<div class="leaf "><div class="inner justify"><p>三藏道：「徒弟，我豈不知？若依此四句，千經萬典，也只是修心。」行者道： 「不消說了。心淨孤明獨照，心存萬境皆清。差錯些兒成惰懈，千年萬載不成 功。但要一片志誠，雷音只在眼下。似你這般恐懼驚惶，神思不安，大道遠矣， 雷音亦遠矣。且莫胡疑，隨我去。」那長老聞言，心神頓爽，萬慮皆休。</p><p>四眾一同前進。不幾步到於山上。舉目看時： 那山真好山，細看色班班。頂上雲飄蕩，崖前樹影寒。飛禽淅瀝，走獸兇頑。 林內松千榦，巒頭竹幾竿。吼叫是蒼狼奪食，咆哮是餓虎爭餐。野猿長嘯尋鮮 果，麋鹿攀花上翠嵐。風洒洒，水潺潺，時聞幽鳥語間關。幾處藤蘿牽又扯， 滿溪瑤草雜香蘭。磷磷怪石，削削峰岩。狐成群走，猴猿作隊頑。行客正愁多 險峻，奈何古道又灣還。</p><p class=" stretch-last-line ">師徒們怯怯驚驚，正行之時，只聽得呼呼一陣風起。三藏害怕道：「風起了。」</p></div> </div>