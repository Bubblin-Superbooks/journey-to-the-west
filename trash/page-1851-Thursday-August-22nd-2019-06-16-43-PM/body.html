<div class="leaf "><div class="inner justify"><p class="no-indent  ">剪刀股，牛塘利，倒灌窩螺操帚薺；碎米薺，萵菜薺，幾品青香又滑膩。 油炒烏英花，菱科甚可誇。蒲根菜並茭兒菜，四般近水實清華。看麥娘，嬌且 佳；破破納，不穿他。苦麻臺下藩籬架。雀兒綿單，猢猻腳跡，油灼灼煎來只好 吃。斜蒿青蒿抱娘蒿，燈蛾兒飛上板蕎蕎。羊耳禿，枸杞頭，加上烏藍不用油。 幾般野菜一餐飯，樵子虔心為謝酬。</p><p>師徒們飽餐一頓，收拾起程。那樵子不敢久留，請母親出來再拜，再謝。樵子只</p><p>是磕頭，取了一條棗木棍，結束了衣裙，出門相送。沙僧牽馬，八戒挑擔，行者</p><p>緊隨左右，長老在馬上拱手道：「樵哥，煩先引路，到大路上相別。」一齊登高</p><p>下阪，轉澗尋坡。長老在馬上思量道：「徒弟呵，</p><p>自從別主來西域，遞遞迢迢去路遙。</p><p>水水山山災不脫，妖妖怪怪命難逃。</p></div> </div>