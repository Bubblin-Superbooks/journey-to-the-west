<div class="leaf "><div class="inner justify"><p class="no-indent  ">水痕收，山骨瘦。紅葉紛飛，黃花時候。霜晴覺夜長，月白穿窗透。家家煙火夕 陽多，處處湖光寒水溜。白蘋香，紅蓼茂。橘綠橙黃，柳衰穀秀。荒村雁落碎蘆 花，野店雞聲收菽豆。</p><p class=" stretch-last-line ">四眾行勾多時，又見城垣影影。長老舉鞭遙指叫：「悟空，你看那裏又有一座城 池，卻不知是甚去處？」行者道：「你我俱未曾到，何以知之？且行至邊前問 人。」說不了，忽見樹叢裏走出一個老者，手持竹杖，身著輕衣，足踏一對棕 鞋，腰束一條扁帶。慌得唐僧滾鞍下馬，上前道個問訊。那老者扶杖還禮道： 「長老那方來的？」唐僧合掌道：「貧僧東土唐朝差往雷音拜佛求經者。今至寶 方，遙望城垣，不知是甚去處，特問老施主指教。」那老者聞言，口稱：「有道 禪師，我這敝處乃天竺國下郡，地名玉華縣。縣中城主，就是天竺皇帝之宗室， 封為玉華王。此王甚賢，專敬僧道，重愛黎民。老禪師若去相見，必有重敬。」</p></div> </div>