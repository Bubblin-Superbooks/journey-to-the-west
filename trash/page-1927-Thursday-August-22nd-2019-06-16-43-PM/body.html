<div class="leaf "><div class="inner justify"><p class="no-indent  ">道：「父王，今日兵器完矣。」老王道：「為此兵器，幾乎傷了我父子之命。」 小王子道：「幸蒙神師施法，救出我等，卻又掃蕩妖邪，除了後患。誠所謂海 晏河清，太平之世界也。」當時老王父子賞勞了匠作，又至暴紗亭拜謝了師恩。</p><p>三藏又教大聖等快傳武藝，莫誤行程。他三人就各掄兵器，在王府院中，一一 傳授。不數日，那三個王子盡皆操演精熟，其餘攻退之方，緊慢之法，各有七 十二道解數，無不知之。一則那諸王子心堅，二則虧孫大聖先授了神力，此所 以那千斤之棒，八百斤之鈀、杖，俱能舉能運；較之初時自家弄的武藝，真天 淵也。有詩為證。詩曰： 　　　　緣因善慶遇神師，習武何期動怪獅。 　　　　掃蕩群邪安社稷，皈依一體定邊夷。 　　　　九靈數合元陽理，四面精通道果之。 　　　　授受心明遺萬古，玉華永樂太平時。</p></div> </div>