<div class="leaf "><div class="inner justify"><p class="no-indent  ">　　　　時維正月，歲屆新春。園林幽雅，景物妍森。四時花木爭奇，一派峰 巒疊翠。芳草階前萌動，老梅枝上生馨。紅入桃花嫩，青歸柳色新。金谷園富 麗休誇，《輞川圖》流風慢說。水流一道，野鳧出沒無常；竹種千竿，墨客推 敲未定。芍藥花、牡丹花、紫薇花、含笑花，天機方醒；山茶花、紅梅花、迎 春花、瑞香花，艷質先開。陰崖積雪猶含凍，遠樹浮煙已帶春。又見那鹿向池 邊照影，鶴來松下聽琴。東幾廈，西幾亭，客來留宿；南幾堂，北幾塔，僧靜 安禪。花卉中，有一兩座養性樓，重簷高拱；山水內，有三四處煉魔室，靜几 明窗。真個是天然堪隱逸，又何須他處覓蓬瀛。</p><p class=" stretch-last-line ">師徒們玩賞一日，殿上看了燈，又都去看燈遊戲。但見那： 瑪瑙花城，琉璃仙洞，水晶雲母諸宮：似重重錦繡，疊疊玲瓏。星橋影晃乾坤 動，看數株火樹搖紅。六街簫鼓，千門璧月，萬戶香風。幾處鰲峰高聳，有魚</p></div> </div>