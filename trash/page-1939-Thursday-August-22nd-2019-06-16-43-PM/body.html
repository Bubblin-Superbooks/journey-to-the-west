<div class="leaf "><div class="inner justify"><p>好大聖，急縱觔斗雲，起在半空，聞著那腥風之氣，往東北上徑趕。趕至天 曉，倏爾風息。見有一座大山，十分險峻，著實嵯峨，好山： 重重丘壑，曲曲源泉。藤蘿懸削壁，松柏挺虛巖。鶴鳴晨霧裏，鴈唳曉雲間。 峨峨矗矗峰排戟，突突磷磷石砌磐。頂巔高萬仞，峻嶺疊千灣。野花佳木知春 發，杜宇黃鶯應景妍。能巍奕，實巉巖，古怪崎嶇險又艱。停玩多時人不語， 只聽虎豹有聲鼾。香獐白鹿隨來往，玉兔青狼去復還。深澗水流千萬里，回湍 激石響潺潺。</p><p class=" stretch-last-line ">大聖在山崖上正自找尋路徑，只見四個人趕著三隻羊，從西坡下，齊吆喝： 「開泰。」大聖閃火眼金睛，仔細觀看，認得是年、月、日、時四值功曹使 者，隱像化形而來。大聖即掣出鐵棒，幌一幌，碗來粗細，有丈二長短。跳下 崖來，喝道：「你都藏頭縮頸的那裏走？」四值功曹見他說出風息，慌得喝散</p></div> </div>