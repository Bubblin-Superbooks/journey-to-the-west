<div class="leaf "><div class="inner justify"><p class="no-indent  ">遇長庚星說：那怪是犀牛成精，惟四木禽星可以降伏。」玉帝即差許天師同行者 去斗牛宮點四木禽星下界收降。</p><p class=" stretch-last-line ">及至宮外，早有二十八宿星辰來接。天師道：「吾奉聖旨，教點四木禽星與孫大 聖下界降妖。」傍即閃過角木蛟、斗木獬、奎木狼、井木犴應聲呼道：「孫大 聖，點我等何處降妖？」行者笑道：「原來是你。這長庚老兒卻隱匿，我不解其 意。早說是二十八宿中的四木，老孫徑來相請，又何必勞煩旨意？」四木道： 「大聖說那裏話，我等不奉旨意，誰敢擅離？端的是那方？快早去來。」行者 道：「在金平府東北艮地青龍山玄英洞，犀牛成精。」斗木獬、奎木狼、角木蛟 道：「若果是犀牛成精，不須我們，只消井宿去罷，他能上山吃虎，下海擒犀。」 行者道：「那犀不比望月之犀，乃是修行得道，都有千年之壽者。須得四位同去</p></div> </div>