<div class="leaf "><div class="inner justify"><p class="no-indent  ">三藏聞言，越生嗔怒，罵道：「好猢猻！你還害我哩。卻是悟能說的，我們十節兒 已上了九節七八分了，你還把熱舌頭鐸我。快早夾著，你休開那臭口；再若無禮， 我就念起咒來，教你了當不得。」行者聽說念咒，慌得跪在面前道：「莫念，莫 念。若是真女人，待拜堂時，我們一齊大鬧皇宮，領你去也。」</p><p>師徒說話，不覺早已入更。正是： 沉沉宮漏，廕廕花香。繡戶垂珠箔，閑庭絕火光。鞦韆索冷空留影，羌笛聲殘靜四 方。繞屋有花籠月燦，隔空無樹顯星芒。杜鵑啼歇，蝴蝶夢長。銀漢橫天宇，白雲 歸故鄉。正是離人情切處，風搖嫩柳更淒涼。</p><p>八戒道：「師父，夜深了，有事明早再議，且睡，且睡。」師徒們果然安歇一宵。</p><p>早又金雞唱曉。國王即登殿設朝。但見：</p><p>宮殿開軒紫氣高，風吹御樂透青霄。</p><p>雲移豹尾旌旗動，日射螭頭玉珮搖。</p></div> </div>