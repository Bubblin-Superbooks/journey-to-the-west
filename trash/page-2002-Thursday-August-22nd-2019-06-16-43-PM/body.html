<div class="leaf "><div class="inner justify"><p>遠，怎似國王家。笑語紛然嬌態，笙歌繚繞喧嘩。花堆錦砌千般美，看遍</p><p>人間怎若他。</p><p>《姻詞》云：</p><p>姻姻姻，蘭麝香噴。仙子陣，美人群。嬪妃換彩，宮主妝新。雲鬢堆鴉</p><p>髻，霓裳壓鳳裙。一派仙音嘹喨，兩行朱紫繽紛。當年曾結乘鸞信，今朝</p><p>幸喜會佳姻。</p><p class=" stretch-last-line ">卻說國王駕到，那后妃引著公主，並彩女、宮娥，都來迎接。國王喜孜孜，進了昭 陽宮坐下。后妃等朝拜畢，國王道：「公主賢女，自初八日結彩拋毬，幸遇聖僧， 想是心願已足。各衙門官又能體朕心，各項事俱已完備。今日正是佳期，可早赴合 巹之宴，不要錯過時辰。」那公主走近前，倒身下拜，奏道：「父王，乞赦小女萬 千之罪，有一言啟奏：這幾日聞得宮官傳說，唐聖僧有三個徒弟，他生得十分醜</p></div> </div>