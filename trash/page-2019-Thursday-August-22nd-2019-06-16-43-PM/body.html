<div class="leaf "><div class="inner justify"><p class="no-indent  ">日請御駕去尋其真者。」國王聞說，又心意慚惶，止不住腮邊流淚道：「孩兒， 我自幼登基，雖城門也不曾出去，卻教我那裏去尋你也？」行者笑道：「不須煩 惱，你公主現在給孤布金寺裏裝風，今且各散，到天明我還你個真公主便是。」 眾官又拜伏奏道：「我王且心寬，這幾位神僧乃騰雲駕霧之佛，必知未來過去之 因由，明日煩神僧同去一尋，便知端的。」國王依言，即請至留春亭擺齋安歇。 此時已近二更。正是那： 　　　　銅壺滴漏月華明，金鐸叮噹風送聲。 　　　　杜宇正啼春去半，落花無路近三更。 　　　　御園寂寞鞦韆影，碧落空浮銀漢橫。 　　　　三市六街無客走，一天星斗夜光晴。</p><p>當夜各寢不題。</p><p class=" stretch-last-line ">這一夜，國王退了妖氣，陡長精神，至五更三點，復出臨朝。朝畢，命請唐僧四 眾，議尋公主。長老隨至，朝上行禮。大聖三人，一同打個問訊。國王欠身道：</p></div> </div>