<div class="leaf "><div class="inner justify"><p class="no-indent  ">王君臣亦共喜，飲宴一宵不題。</p><p>次早，國王傳旨，召丹青圖下聖僧四眾喜容，供養在華夷樓上。又請公主新妝重 整，出殿謝唐僧四眾救苦之恩。謝畢，唐僧辭王西去。那國王那裏肯放，大設佳 宴，一連吃了五六日，著實好了獃子，盡力放開肚量受用。</p><p>國王見他們拜佛心重，苦留不住，遂取金銀二百錠、寶貝各一盤奉謝。師徒們一 毫不受。教擺鑾駕，請老師父登輦，差官遠送。那后妃并臣民人等俱各叩謝不 盡。及至前途，又見眾僧叩送，俱不忍相別。行者見送者不肯回去，無已，捻 訣，往巽地上吹口仙氣，一陣暗風，把送的人都迷了眼目，方才得脫身而去。這 正是： 　　　　沐淨恩波歸了性，出離金海悟真空。</p><p>畢竟不知前路如何，且聽下回分解。</p><p>第九六回 寇員外喜待高僧　唐長老不貪富貴</p><p class=" stretch-last-line ">色色原無色，空空亦非空。靜喧語默本來同，夢裏何勞說夢。有用用中無用，無</p></div> </div>