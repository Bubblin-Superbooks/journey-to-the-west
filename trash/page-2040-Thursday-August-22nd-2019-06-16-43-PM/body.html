<div class="leaf "><div class="inner justify"><p class="no-indent  ">旗寶蓋、鼓手樂人，又見那兩班僧道方來。員外笑道：「列位來遲，老師去急， 不及奉齋，俟回來謝罷。」眾等讓出道路，抬轎的抬轎，騎馬的騎馬，步行的步 行，都讓長老四眾前行。只聞得鼓樂諠天，旗旛蔽日，人煙湊集，車馬駢填，都 來看寇員外迎送唐僧。這一場富貴，真賽過珠圍翠繞，誠不亞錦帳藏春。那一班 僧，打一套佛曲；那一班道，吹一道玄音。俱送出府城之外，行至十里長亭，又 設著簞食壺漿，擎杯把盞，相飲而別。那員外猶不忍捨，噙著淚道：「老師取經 回來，是必到舍再住幾日，以了我寇洪之心。」三藏感之不盡，謝之無已道： 「我若到靈山，得見佛祖，首表員外之大德。回時定踵門叩謝叩謝。」說說話 兒，不覺的又有二三里路，長老懇切拜辭。那員外又放聲大哭而轉。這正是：</p><p>有願齋僧歸妙覺，無緣得見佛如來。</p><p class=" stretch-last-line ">且不說寇員外送至十里長亭，同眾回家。卻說他師徒四眾，行有四五十里之地，</p></div> </div>