<div class="leaf "><div class="inner justify"><p class="no-indent  ">　　　　逍遙穩步如來徑，只到靈山極樂門。</p><p>畢竟不知見佛何如，且聽下回分解。</p><p>第九八回 猿熟馬馴方脫殼　功成行滿見真如</p><p>話表寇員外既得回生，復整理了幢旛鼓樂，僧道親友，依舊送行不題。</p><p>卻說唐僧四眾上了大路，果然西方佛地，與他處不同：見了些琪花瑤草，古柏蒼 松﹔所過地方，家家向善，戶戶齋僧﹔每逢山下人修行，又見林間客誦經。</p><p>師徒們夜宿曉行，又經有六七日，忽見一帶高樓，幾層傑閣。真個是： 沖天百尺，聳漢凌空。低頭觀落日，引手摘飛星。豁達窗軒吞宇宙，嵯峨棟宇接 雲屏。黃鶴信來秋樹老，彩鸞書到晚風清。此乃是靈宮寶闕，琳館珠庭。真堂談 道，宇宙傳經。花向春來美，松臨雨過青。紫芝仙果年年秀，丹鳳儀翔萬感靈。</p><p class=" stretch-last-line ">三藏舉鞭遙指道：“悟空，好去處耶。”行者道：“師父，你在那假境界，假佛</p></div> </div>