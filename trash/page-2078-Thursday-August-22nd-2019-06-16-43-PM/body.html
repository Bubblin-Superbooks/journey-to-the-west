<div class="leaf "><div class="inner justify"><p class="no-indent  ">將齋食待他。齋罷，開了寶閣，將我那三藏經中，三十五部之內，各檢幾卷與 他，教他傳流東土，永注洪恩。”</p><p>二尊者即奉佛旨，將他四眾領至樓下。看不盡那奇珍異寶，擺列無窮。只見那設</p><p>供的諸神鋪排齋宴，並皆是仙品、仙餚、仙茶、仙果，珍饈百味，與凡世不同。</p><p>師徒們頂禮了佛恩，隨心享用。其實是：</p><p>寶焰金光映目明，異香奇品更微精。</p><p>千層金閣無窮麗，一派仙音入耳清。</p><p>素味仙花人罕見，香茶異食得長生。</p><p>向來受盡千般苦，今日榮華喜道成。</p><p class=" stretch-last-line ">這番造化了八戒，便宜了沙僧。佛祖處正壽長生，脫胎換骨之饌，儘著他受用。 二尊者陪奉四眾餐畢，卻入寶閣，開門登看。那廂有霞光瑞氣，籠罩千重﹔彩霧 祥雲，遮漫萬道。經櫃上，寶篋外，都貼了紅簽，楷書著經卷名目。乃是： 　　　　《涅槃經》一部 …………………</p></div> </div>