<div class="leaf "><div class="inner justify"><p class="no-indent stretch-last-line ">甲、護教伽藍，走向觀音菩薩前啟道：“弟子等向蒙菩薩法旨，暗中保護聖僧， 今日聖僧行滿，菩薩繳了佛祖金旨，我等望菩薩准繳法旨。”菩薩亦甚喜道： “准繳，准繳。”又問道：“那唐僧四眾，一路上心行何如？”諸神道：“委實 心虔志誠，料不能逃菩薩洞察。但只是唐僧受過之苦，真不可言。他一路上歷過 的災愆患難，弟子已謹記在此，這就是他災難的簿子。”菩薩從頭看了一遍，上 寫著： 　　　　蒙差揭諦皈依旨，謹記唐僧難數清： 　　　　金蟬遭貶第一難。出胎幾殺第二難。 　　　　滿月拋江第三難。尋親報冤第四難。 　　　　出城逢虎第五難。折從落坑第六難。 　　　　雙叉嶺上第七難。兩界山頭第八難。 　　　　陡澗換馬第九難。夜被火燒第十難。 　　　　失卻袈裟十一難。收降八戒十二難。 　　　　黃風怪阻十三難。請求靈吉十四難。 　　　　流沙難渡十五難。收得沙僧十六難。</p></div> </div>