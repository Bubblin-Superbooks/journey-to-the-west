<div class="leaf "><div class="inner justify"><p class="no-indent  ">原是流沙河作怪者，也蒙菩薩勸善，秉教沙門。那匹馬不是主公所賜者。”太宗 道：“毛片相同，如何不是？”三藏道：“臣到蛇盤山鷹愁澗涉水，原馬被此馬 吞之。虧行者請菩薩問此馬來歷，原是西海龍王之子，因有罪，也蒙菩薩救解， 教他與臣作腳力。當時變作原馬，毛片相同。幸虧他登山越嶺，跋涉崎嶇，去時 騎坐，來時馱經，亦甚賴其力也。”</p><p class=" stretch-last-line ">太宗聞言，稱讚不已。又問：“遠涉西方，端的路程多少？”三藏道：“總記菩 薩之言，有十萬八千里之遠。途中未曾記數，只知經過了一十四遍寒暑。日日 山，日日嶺。遇林不小，遇水寬洪。還經幾座國王，俱有照驗的印信。”叫： “徒弟，將通關文牒取上來，對主公繳納。”當時遞上。太宗看了，乃貞觀一十 三年九月望前三日給。太宗笑道：“久勞遠涉，今已貞觀二十七年矣。”牒文上 有寶象國印、烏雞國印、車遲國印、西梁女國印、祭賽國印、朱紫國印、比丘國</p></div> </div>