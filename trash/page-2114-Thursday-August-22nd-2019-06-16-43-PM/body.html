<div class="leaf "><div class="inner justify"><p class="no-indent stretch-last-line ">開圖，空端四八之相。於是微言廣被，拯禽類於三途﹔遺訓遐宣，導群生於十 地。佛有經，能分大小之乘﹔更有法，傳訛邪正之術。我僧玄奘法師者，法門之 領袖也。幼懷真敏，早悟三空之功﹔長契神清，先包四忍之行。松風水月，未足 比其清華﹔仙露明珠，詎能方其朗潤？故以智通無累，神測未形。超六塵而迥 出，使千古而傳芳。凝心內境，悲正潛靈﹔栖慮玄門，多門訛謬。思欲分條，是 以翹心淨土，策杖孤征。積雪晨飛，途間失地﹔驚沙夕起，空外迷天。萬里山 川，撥煙霞而進步﹔百重寒暑，歷霜雨而前蹤。誠重勞輕，求深欲達。周遊西 宇，十有四年。窮歷異邦，詢求正教。雙林八水，味道餐風﹔鹿苑鷲峰，瞻奇仰 異。承至言於先聖，受真教於上賢。探賾妙門，精窮奧業。三乘六律之道，馳驟 於心田﹔一藏百篋之文，波濤於海口。爰自所歷之國無涯，求取之經有數。總得</p></div> </div>