<div class="leaf "><div class="inner justify"><p class="no-indent  ">慵，食腸寬大。蓋天下四大部洲，瞻仰吾教者甚多，凡諸佛事，教汝淨壇，乃是 個有受用的品級，如何不好？──沙悟淨，汝本是捲簾大將。先因蟠桃會上打碎 玻璃盞，貶汝下界，汝落於流沙河，傷生吃人造孽。幸皈吾教，誠敬迦持，保護 聖僧，登山牽馬有功，加陞大職正果，為金身羅漢。”又叫那白馬：“汝本是西 洋大海廣晉龍王之子，因汝違逆父命，犯了不孝之罪。幸得皈身皈法，皈我沙 門，每日家虧你馱負聖僧來西，又虧你馱負聖經去東，亦有功者，加陞汝職正 果，為八部天龍馬。”</p><p>長老四眾，俱各叩頭謝恩。馬亦謝恩訖。仍命揭諦引了馬，下靈山後崖化龍池 邊，將馬推入池中。須臾間，那馬打個展身，即退了毛皮，換了頭角，渾身上長 起金鱗，腮頷下生出銀鬚，一身瑞氣，四爪祥雲，飛出化龍池，盤繞在山門裏擎 天華表柱上。諸佛讚揚如來的大法。</p></div> </div>